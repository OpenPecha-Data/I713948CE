WADHWIRAWEROW
A NAWA
..NYWwteri
osEMEURES
༄༅།།བོདཀྱི་ནང་བསྟན་དཔེ་ཚོགས་ལྟེ་བ།།
Tibetan Buddhist Resource Center
Text Scan Input Form - Title Page
TBRC Volume Number
TBRC Work Number (W)
Title
4746
25254
གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
gangs can bod yul du springs pa'i 'phrin yig
Author
རྡོ་རྗེ་རིན་ཆེན།
rdo rje rin chen
Descriptor
Original Publication
Place
zhang kang
Publisher
zhang lang then mA dpe skrun khang
Date
1999
Total Volumes
Current Volume (of Total)
Number of TBRC Introductory Pages
Number of Introductory Pages
Number of Text Pages
TBRC Scanning Information
238+4
scanned at m/s satluj infotech images, 63-f sujan singh park, new
delhi 110003, india for the tibetan buddhist resource center, 150
17th st., new york city, ny 10011, usa 2005



Gans can Bod yul du sprins pa'i 'phrin yig / 'Bron-bu Rdo-rje-rin-chen gyis...
LC Control Number: 2004326511
Type of Material: Text (Book, Microform, Electronic, etc.)
Personal Name: Rdo-rje-rin-chen, 'Bron-bu, 1967-
Main Title: Gans can Bod yul du sprins pa'i 'phrin yig / 'Bron-bu Rdo-rje-rin-chen gyis
brtsams.
Published/Created: [Xianggang, China : 'Zan-kan then ma dpe skrun khan], 1999.
Description: 3, 238 p. ; 21 cm.
ISBN: 9624507368
Summary: Historical novel based on Sa-skya Pandi-ta Kun-dga'-rgyal-mtshan, 1182-1251.
Subjects: Sa-skya Pandi-ta Kun-dga'-rgyal-mtshan, 1182-1251 --Fiction.
LC Classification: MLCSC 2004/00046 (P) PL3748.R
Overseas Acq. No.: Ch-Tib-2004-326511; 24
Other System No.: (DLC) 2004326511
Repro./Stock No.: Library of Congress -- New Delhi Overseas Office Rs330.00
Quality Code: Icode



པ་།
༡，，，，
|
་
ཀྱི་ཚོ་པ་
་་་་།
1
11
།
:|
༡
རྒྱ་
་་་
བ བ པ
བ བ བ བ པ
41
//
འབྲོང་བུ་རྡོ་རྗེ་རིན་ཆེན། 1967ལོར་
མཚོ་སྔོན་ཞིང་ཆེན་གཅན་ཚ་རྫོང་གླུ་
ཆེན་སྡེ་བར་སྐྱེས། ཀྲུང་གོ་རྩོམ་པ་པོ་
མཐུན་ཚོགས་མཚོ་སྔོན་ཡན་ལག་་་་་
ཚོགས་པའི་ཁོངས་མི་ཡིན། རྩོམ་་ཡས་
ཡིག 70ཙམ་ཞིང་ཆེན་རིམ་པའི་དུས་་
དེབ་སྣ་ཚོགས་སུ་བཀོད། སྙན་ངག
《བཀྲ་ཤིས་རྟགས་བརྒྱུད་དང་སྦྱར་་་
བའི་བསྔགས་ཚིག»ལ་ཀྲུང་གོ་རྩོམ་པ་
པོ་མཚོ་སྔོན་ཡན་ལག་ཚོགས་པ་དང
《སྦྲང་ཆར》རྩོམ་སྒྲིག་པུའི་རྩོམ་ཡིག་
དཔྱད་བསྡུར་ཁྲོད་བྱ་དགའ་ཨང་་་་་་་
གསུམ་པ་ཐོབ། སྒྲུང་རྩོམ《གཞིས་
བྱེས་ལྷན་འཛོམ»ལ《སྦྲང་ཆར》རྩོམ་
སྒྲིག་པུས་བསྡུས་པའི “མི་རིགས་་་་་་་
མཐུན་སྒྲིལ་དང་ཡར་ཐོན”གྱི་་་་་
དགའ་ཨང་དང་པོ་ཐོབ་ཅིང་། རྒྱུ་
ཡིག་ཏུ་བསྒྱུར་ནས《མི་རིགས་རྩོམ་་་
རིག» ཏུ་ བཀོད་ ཡོད། སྒྲུང་ རྩོམ་
《ལམ་འགྲམ་གྱི་ཉིན་ཐོ»ནི་ཨ་རི་ནས་
དབྱིན་ཡིག་ཏུའང་བསྒྱུར་ཏེ་སྤེལ་ཡོད།
《གངས་ཅན་བོད་ཡུལ་དུ་་་་་་
སྤྲིངས་པའི་འཕྲིན་ཡིག»ནི་རྩོམ་པ་
པོའི་ལོ་རྒྱུས་སྒྲུང་རྩོམ་ཐོག་མ་ཡིན།
༄༅། །གངས་ཅན་བོད་ཡུལ་དུ་སྤྲིངས་པའི་
འཕྲིན་ཡིག ། །
MAt 12 བ
་ ་
་ ་
་་
1:17
ས
)



༄༅། །གངས་ཅན་བོད་ཡུལ་དུ་སྤྲིངས་པའི་
འཕྲིན་ཡིག་
འབྲོང་བུ་རྡོ་རྗེ་རིན་ཆེན་གྱིས་བརྩམས།
་



ཐོག་མའི་གཏམ།
ཏམ། ་་་
ཐོག་མའི་གཏམ། །
ང་ལ་མཚོན་ན་ཆེས་འཇིགས་ཤིང་ཡ་ང་བ་ནི་སྐྱེས་ཆེན་ཚོར་འོ་བརྒྱལ་
བཟོ་བ་དེ་ཡིན། ཁ་ཅིག་ནི་སྐྱེས་ཆེན་ཚོ་སྤྱན་དྲངས་ཏེ་རྩོམ་གྱི་ཆེ་བ་སྒྲོག་སླད་
“འགོ་བརྗོད”འབྲི་བར་སྤྲོ་བ་ཆེ་མོད། དངོས་གནས་ང་ལ་དེ་འདྲའི་ཕོ་ཚོད་
དང་སྙིང་སྟོབས་ཅི་ཡང་མེད། དེ་བས། ངས་ཀློག་པ་པོ་རྣམས་ལ་བཟོད་
སྒོམ་ཞུ་ཞོར་གླེང་གཞི་འདི་འདྲ་ཞིག་ཕུལ་ཏེ་རང་རྩོམ་གྱི“ཆེ་བ”རང་གིས་མི་
སྒྲོག་ཀ་མེད་བྱུང༌།
ངོ་མ། ལོ་རྒྱུས་ཀྱིས་ང་ཚོར་ལོ་རྒྱུས་ཀྱི་ཆ་ཤས་ཙམ་ལས་ཞལ་ཆེམས་ཅི་
ཡང་མ་བཞག ཆ་ཤས་གཞན་ཞིག་འཚོལ་བའམ་སྐོང་བའི་ཆེད་དུ་ང་ཚོས་སྒྱུ་
རྩལ་ལ་སྐྱབས་མི་རེ་ཐབས་ཅི་ཡོད། དེ་ནི་དགོས་ངེས་ཤིག་ཀྱང་ཡིན་ལ་འཚོ་
བའི་སྤྱི་འགྲོས་ཤིག་ཀྱང་རེད། ཡིན་ན་ཡང་། ལོ་རྒྱུས་སྨྲ་བ་རྣམས་ཀྱིས་སྒྱུ་
རྩལ་གྱི་ངོས་ནས་ལོ་རྒྱུས་ཤིག་ཀློག་པར་ཞེད་སྣང་ཇི་འདྲའི་ཆེ་བ་སྨོས་མ་དགོས།
ཞེ་ཕངས་པ་ལ། 《གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག»
ནི་གངས་ཅན་མཁས་པའི་དབང་པོ་ས་སྐྱ་པཎྜི་ཏ་མཆོག་གི་རྣམ་ཐར་གྱི་ཆ་ཤས་
མཚོན་པའི་ལོ་རྒྱུས་སྒྲུང་རྩོམ་ཞིག་ཡིན།
བོད་སིལ་བུར་ཐོར་རྗེས། དུས་རབས་བཅུ་གསུམ་པའི་དཀྱིལ་བར་དུ་
བོད་ལ་གཅིག་གྱུར་གྱི་རྒྱལ་པོ་མ་བྱུང༌། ཧོར་ཇིང་གིར་རྒྱལ་པོས་བོད་ཡོངས་
དབང་བསྒྱུར་བྱེད་ཆེད་བཙན་འཛུལ་གྱི་འཁོར་ལོ་བསྐོར་ཡང་དགོངས་པ་མ་
གྲུབ་ལ། ཁོང་གི་ཚ་བོ་གོ་དན་གྱིས་བོད་ནས་ཆོས་སྲིད་གཉིས་ཀྱི་སྐུ་ཚབ་ཏུ་



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
རུང་བའི་ས་སྐྱ་པཎྜི་ཏ་ཀུན་དགའ་རྒྱལ་མཚན་སྤྱན་དྲངས་ཏེ་བླ་མཆོད་དུ་
བཀུར། མི་རིགས་མཐུན་སྒྲིལ་དང་ཞི་བདེ་ཡོང་བའི་ཆེད་དུ་ས་སྐྱ་པཎ་ཆེན་
གྱིས་རྒྱལ་པོ་དང་མཉམ་འབྲེལ་གྱིས་འགྲོ་དོན་མཛད་པ་དང་བོད་ལ་གཅིག་
གྱུར་གྱི་རྒྱལ་པོ་ཞིག་འབྱུང་བར་ཕྱི་ནང་གི་མཐུན་རྐྱེན་བསྐྲུན། དེ་ཡང་བོད་
མི་དམངས་ཀྱི་ཡིད་ཆེས་དང་རེ་ལྟོས་ཐོབ་པའི་སླད་དུ་ཁོང་གིས་ཐོག་མར་
དབུས་གཙང་ཁམས་གསུམ་དང་མདོ་སྨད་སོགས་ལ་ཞབས་ཀྱིས་བཅགས་ཤིང་
ཆོས་འབྲེལ་གྱི་ས་བོན་ཕྱོགས་ཀྱི་མཐའ་རུ་གཏོར། དེ་བས། ས་སྐྱ་པཎ་
ཆེན་ཀུན་དགའ་རྒྱལ་མཚན་ནི “བོད་མི་རིགས་ལ་ཉེན་ཀ་ཆེ་བའི་འགག་རྩའི་
སྐབས་སུ་ཡོན་རྒྱལ་རབས་ཀྱི་རྒྱལ་པོའི་སར་ཕེབས་ནས་ཉེན་ཀ་ལས་གྲོལ་བར་
མཛད་པ་པོ” (དུང་དཀར་རིན་པོ་ཆེའི་གསུང) བསྙོན་མེད་ཅིག་རེད།
ལོ་རྒྱུས་སྒྲུང་རྩོམ་གྱི་ཁྱད་ཆོས་ཀྱི་དབང་གིས་སྒྲུང་རྩོམ་འདིའི་ནང་རྟོག་
བཟོའི་བྱུང་རིམ་མི་ཉུང་བ་ཞིག་སྤེལ་ཡོད། དེ་ནི་ལོ་རྒྱུས་མི་སྣའི་འཁྲབ་སྟོན་
གྱི་ཆེད་དུ་བརྩམས་པ་མིན་པར་ལོ་རྒྱུས་ལ་བདེན་སྣང་གི་འདུ་ཤེས་ལྷད་མེད་
ཅིག་བསྐྱེད་པའི་ཕྱིར་ཡིན་པས་ལོ་རྒྱུས་ཀྱི་དཔྱད་གཞི་དང་ཁུངས་ལུང་དུ་་
འཛིན་མི་རིགས་ལ། མི་སྣ་དང་ཡུལ་དུས་ཀྱི་ཆ་རུ་ལོ་རྒྱུས་དང་ཁུངས་བསྟུན་
ཅི་ཐུབ་བྱས་ཡོད་མོད། འོན་ཀྱང་མ་དག་པ་དང་ཉེས་པའི་ཆ་མཆིས་མིན་ནི་
དེབ་དཀར་མཁན་པོའི་ཞལ་ནས“ལོ་ཉིས་སྟོང་ལོན་པའི་རྒན་པོ་འདྲ་ཡོད་ན་
དྲི་བར་ཟད་མོད། གཞན་སུ་ཞིག་གིས་ཤེས་པར་ནུས” ཞེས་གསུངས་པའི་
དོན་ཇི་བཞིན་ཡིན་པས་ཐབས་ཅི་བདོག །
གང་ལྟར་ཀྱང་། ཀློག་པ་པོ་ནི་ང་ཡི་བཀུར་བསྟི་དང་ཡི་རང་འབུལ་



..
-
--
ཐོག་མའི་གཏམ།
བའི་ཡུལ་ཡིན། རྩོམ་ཡིག་གི་ནང་ཁྲོལ་སློག་པའི་འཕྲུལ་འཁོར་ནི་ཁོང་ཚོ་
ལས་གཞན་སུ་ཡང་མེད་པ་ཁ་ཚོན་བཅད་ནས་བཤད་ཆོག དེ་བས། རྩོམ་
ཡིག་གི་མྱོང་རོལ་གྱི་དཔྱད་འཇོག་ཡག་པོ་ཞིག་ཐོབ་ཆེད་ངས་འདི་ལྟར་ཁ་ཡག་
མི་བཤད་ཐབས་མེད་རེད།
དེབ་ཆུང་འདི་པར་དུ་བསྐྲུན་པར་བདག་སློབ་ཆུང་སྐབས་ཀྱི་དགེ་རྒན་
དམ་པ་པདྨ་དང་། སློབ་འབྲིང་གི་དགེ་རྒན་དམ་པ་ལོ་པེ་རྣམ་གཉིས་དང་།
བྱ་ཁྱུང་པ་བློ་བཟང་ཤེས་རབ་བཅས་ཀྱིས་ཐུགས་རྗེ་ཆེན་པོས་རྒྱབ་སྐྱོར་གནང་
ཞིང་། ཐུགས་ དཀྱེལ་ཡངས་ པའི་ གྲོགས་ མཆོག་ ནོར་ བུ་ དབང་ ལོ་ དང་།
དོན་གྲུབ། (དགེ་རྒན） དྲག་ལྡན། (དགེ་རྒན) ཀྲང་ཧྲིན། (Ekl# )
དབང་ཆེན་བྱམས། དཔལ་ལྡན། (A4&g) ལོ་བྷ། ཆོས་སྐྱོང་བཀྲ་
ཤིས། རབ་བརྟན། རྡོ་རྗེ། རི་བྷ། དཀོན་མཆོག་བསམ་གྲུབ། སྒྲོལ་
མ་ འབུམ། ཚེ་ དབང་ ཐར། དཔལ་ ཆེན་ རྡོ་ རྗེ། ལྷུན་ གྲུབ་ རྒྱལ།
དབང་ཕྱུག ཚེ་དབང་རིག་འཛིན། རྟ་མགྲིན་དབང་ཕྱུག རྟ་མགྲིན་ཚེ་
རིང་། རྟ་མགྲིན་སྐྱབས། འཇིགས་ མེད། ཤ་ བོ་ ཐར། གནམ་ ལྷ།
པ་སངས། ཨེ་འཇའ། ལྷ་མགོན་རྒྱལ། ཕུ་བོ་དབང་བྷ་སོགས་གཞན་
ཡང་སེམས་དཀར་གྲོགས་འགས་ལྷག་བསམ་དག་པས་མཐུན་རྐྱེན་སྦྱར་བ་ལ་
སྙིང་ནས་ཐུགས་རྗེ་ཆེ་ཞུ་བ་ཡིན།
རྩོམ་པ་པོས།
1999ལོའི་ཟླ་7པར།



དཀར་ཆག།
.................
ཐོག་མའི་གཏམ། ...…...….
ལེའུ་དང་པོ། ཇོ་བོ་རྗེ་ཨ་ཏི་ཤའི་ལུང་བསྟན། ..…..….............
ལེའུ་གཉིས་པ། བླ་མའི་རྣལ་འབྱོར་གྱི་བྱིན་རླབས། ...…........... (19)
ལེའུ་གསུམ་པ། འཁོན་ས་སྐྱའི་གདུང་རྒྱུད། ................
ལེའུ་བཞི་པ། ཁ་ཆེ་པཎ་ཆེན་སྤྱན་དྲངས་པ། ..….....……...
ལེའུ་ལྔ་པ། པཎྜི་ཏའི་ཆོ་ལོ། ..…............... ..…..….........
ལེའུ་དྲུག་པ། , སྤྱན་འདྲེན་ཞུ་ཡིག .....…........................ (85)
ལེའུ་བདུན་པ། ཕུ་བོ་གཉིས་དང་སྲིང་མོ་གཅིག ..…………..…….. (104)
ལེའུ་བརྒྱད་པ། འཇིག་རྟེན་འཁོར་བ། ། བ................. （120）
ལེའུ་དགུ་པ། 《སྡོམ་གསུམ་རབ་དབྱེ» .............…….........(135)
ལེའུ་བཅུ་པ། ཧོར་གྱི་ཕོ་ཉ། ....................…............ (152)
ལེའུ་བཅུ་གཅིག་པ། བྱང་ངོས་སུ་ཕེབས་པ། ..…........... (171)
ལེའུ་བཅུ་གཉིས་པ། རྒྱལ་པོ་གོ་དན་དང་ཞལ་མཇལ་བ། ...... (190)
ལེའུ་བཅུ་གསུམ་པ། སྤྲུལ་བའི་སྡེ་རུ་བཞུགས་པ། ..…..……..….. (206)
ལེའུ་བཅུ་བཞི་པ། གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག .....
•.. • •... • •。。。。 (222)
མཇུག་བྱང་། ...........
（238)
，
。EEE
，



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
བོད་ཀྱི་རབ་བྱུང་གསུམ་པའི་ས་བྱ། སྤྱི་ལོ1189ལོར། མོང་གོལ་མི་
རིགས་ཀྱི་རྒྱལ་པོ་ཇིང་གིར་ཧན་གྱིས་མོང་གོལ་མི་རིགས་ཚོ་བ་ཁག་གཅིག་གྱུར་
བྱས་རྗེས། རིམ་བཞིན་ཡ་གླིང་ནུབ་མ་དང་དཀྱིལ་མ། ཨོ་གླིང་ཤར་རྒྱུད་
བཅས་ལ་རྒྱང་སྐྱོད་དམག་འཁྲུག་བྱས་ཏེ་ཐོག་མར་ཕྱི་ནས་ཡོང་བའི་བཙན་
འཛུལ་སྟོབས་ཤུགས་ཟིལ་གྱིས་མནན་མཐར། གཞི་ནས་ཀྲུང་གོའི་རྒྱལ་ནང་
གཅིག་གྱུར་བྱེད་པའི་དམག་འཁྲུག་བརྒྱབ་པ་བརྒྱུད། ཤིས་ཞ་དང་། སུང་
ལྷོ་མ། ཅིན་རྒྱལ་རབས་གསུམ་ཕུད་པའི་རྒྱལ་ནང་གི་ས་ཁུལ་མང་ཆེ་བ་
དབང་བསྒྱུར་བྱས་ཤིང་། སྐབས་དེར་བོད་ས་གནས་ནང་ཁུལ་དུ་ཆོས་ལུགས་
ཚོགས་པ་ཁག་དང་ཆབ་སྲིད་སྟོབས་ཤུགས་ཕྱོགས་ཁག་རྣམས་གཅིག་གྱུར་མེད་
པའི་གོ་སྐབས་དང་བསྟུན་ནས། བོད་ཀྱི་རབ་བྱུང་གསུམ་པའི་མེ་སྟག་སྤྱི་ལོ་
1206ལོར། བོད་དབུས་གཙང་དུ་དམག་དཔུང་བཏང་བས། སྐབས་དེའི་
བོད་དབུས་གཙང་གི་མངའ་རིས་བཅས་ཀྱི་འགོ་པ་ཚང་མས་རྒོལ་ལན་སློག་མ་
ནུས་པར་མགོ་བཏགས་ཞུས་ཐོག་ས་སྐྱའི་བླ་མ་དང་ཐོག་མའི་འབྲེལ་བ་བྱུང་།
- 《བོད་ཀྱི་ཆོས་སྲིད་ཟུང་འབྲེལ་སྐོར་བཤད་པ》ལས།



ལེའུ་དང་པོ།
ཇོ་བོ་རྗེ་ཨ་ཏི་ཤའི་ལུང་བསྟན།
ལེའུ་དང་པོ།
ཇོ་བོ་རྗེ་ཨ་ཏི་ཤའི་ལུང་བསྟན།
འབྲོང་ངུ་ལའི་དབུ་རྩེ་ནས་གཟིགས་ཚེ། ནམ་མཁའི་མཐོངས་སུ་ཟུག་
པའི་ས་འཛིན་ཆེན་པོ་ཞིག་གིས་མཐོང་ལམ་འཕྲེད་དུ་གཅོད་པར་བྱེད། འདི་
གའི་མི་རྣམས་ཀྱིས་རི་ཆེན་པོ་འདི་ལ་དཔོན་པོ་རི་ཞེས་མིང་སྙན་མོ་ཞིག་་་་
བཏགས་ཡོད། དེ་ནི་རི་ཆེན་འདིའི་མཐའ་འཁོར་དུ་གཅིག་རྒྱུད་གཅིག་ལ་
རྟེན་ཅིང་འབྲེལ་བའི་རི་ཕྲན་རྣམས་འཁོར་གྱི་ཚུལ་དུ་ཕྱི་རིམ་ནང་རིམ་གྱིས་
ཆགས་ཤིང་མགོ་བོ་དུད་པའི་ཟོལ་གྱིས་བསྐོར་བས་དེ་ལྟར་ཐོགས་པ་ཡིན་ཤས་
ཆེ། - དཔོན་ པོ་ རིའི་ གཡས་ ལོགས་ ས་ མདོག་ དཀར་ཞིང་སྣུམ་ ཆགས་ ལ།
མཁལ་ཁུང་གཡས་པའི་ཐད་ནས་ཡན་ལག་བརྒྱད་ལྡན་གྱི་གཙང་པོ་ཞིག་གཡས་
བསྐོར་གྱིས་དབྱར་དགུན་སྟོན་དཔྱིད་མེད་པར་འབབ་ཅིང་མིང་ལ་གྲོམ་ཆུ་ཞེས་
འབོད། གདོད་མ་ནས་ཆགས་པའི་རི་ཆུ་འདི་གཉིས་ཁོ་ནས་ཀྱང་ས་འདིའི་
དུས་ཚིགས་བཞིའི་ཡུལ་ལྗོངས་ཧྲིལ་བོར་གསོན་ཤུགས་བསྣན་པ་དང་། ཁྱད་
པར་དུ་སྙན་ཞིང་འཇེབས་པའི་ཆུ་སྒྲ་དེས་ཡུལ་འདིའི་ལོ་རྒྱུས་དང་གཏམ་རྒྱུད་
མཐའ་དག་གང་ནུས་གྱིས་ངག་ཏུ་གྱེར་བཞིན་པའི་ཉམས་སྣང་སྟེར། །
དཔོན་པོ་རིའི་འདབས་ན་རྒྱུ་བས་གཟེངས་སུ་མཐོ་བའི་དགོན་སྡེ་ཞིག་
ཆགས་ ཤིང་ མཚན་ལ་དཔལ་ལྡན་ས་སྐྱ་ དགོན་པར་འབོད། དེ་ནི་སྤྱི་ལོ
1073ལོར་འཁོན་དཀོན་མཆོག་རྒྱལ་པོ་ཟེར་བའི་རིགས་སྔགས་འཆང་བ་ཞིག་
གིས་ཡུལ་འདིའི་སྤྱི་བདག་ཇོ་བོ་གདོང་ནག་བྱ་བ་དང་སྒོས་བདག་ཞང་ཞུང་གུ་



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
ར་བ་སོགས་ལ་ས་རིན་དུ་རྟ་རྒོད་མ་དཀར་མོ་གཅིག་དང་མོ་གོས་ཁྲ་བོ་གཅིག
གཟི་མཆོང་སྤེལ་མའི་ཕྲེང་བ་གཉིས། གོ་ཁྲབ་ཆ་གཅིག་བཅས་བྱིན་ཏེ་བཏབ་
པ་ཡིན་སྐད། “ས་སྐྱ”ཟེར་བ་ནི་ཡུལ་འདིའི་ས་མདོག་གཞན་དང་མི་འདྲ་བར་
སྐྱ་ལོག་གེར་སྣང་བའི་ཆ་ནས་བཏགས་པ་ཡིན། དགོན་པའི་མདུན་རོལ་ན་
ཞིང་ས་ཆེན་པོ་ཞིག་ཡོད་ཅིང་དེ་ནི་དགོས་འདོད་འབྱུང་བའི་དཔག་བསམ་
ཤིང་ཞིག་དང་འདྲ་བར་ལོ་རེར་ལོ་ལེགས་མི་བྱུང་བ་མེད་པ་དང་། དགོན་
པའི་འཚོ་བའི་རྟེན་ཁུངས་ཆེན་པོ་ཞིག་ཏུ་གྱུར་ཡོད་པས་ཀུན་གྱིས་དེ་ལ་མཆོད་
ཞིང་ཆེན་མོ་ཡང་ཟེར། གཞན་ཡང་འདི་གའི་དགོན་པའི་ལྕགས་རི་དང་ཆོས་
ཁང་། ལྷ་ཁང་སོགས་ཀྱི་ལྡེབས་ངོས་སུ་མིག་དབང་འཕྲོག་པའི་ས་ཚོན་སྔོ་
ནག་དང་དཀར་པོ། དམར་པོ་སོགས་འཇའ་ཚོན་གྱི་མདངས་ལྟར་སྤེལ་མར་
བསྒོས་ཡོད། དགོན་པ་གཞན་དག་གི་ལྡེབས་ངོས་སུ་མཐོང་དཀའ་བའི་ས་
ཚོན་འདི་ལ་འགྲེལ་དཀའ་བའི་རིན་ཐང་ཅན་གྱི་དོན་སྙིང་ཞིག་ལྡན་པ་གོར་མ་
ཆག་མོད། འོན་ཀྱང་། དགོན་པའི་ནང་གི་ཤེས་པར་རློམ་པ་ཁ་ཅིག་གིས་
ཨག་ཚོམ་ལ་བྱིལ་བྱིལ་གཏོང་བཞིན་སྒྲུབ་ཉམས་དང་བཅས“དེ་ནི་ངེད་ས་སྐྱ་
པའི་ཡི་དམ་གྱི་གཙོ་བོ་སྟེ། ཀྱེ་རྡོ་རྗེའི་ཞལ་གསུམ་གྱི་རང་མདངས་སྔོ་དཀར་
དམར་གསུམ་མཚོན་པའི་ཁ་དོག་རང་བཞིན་གྱིས་རྩིག་པ་ལ་ཤར་བ་རེད”ཅེས་
འུབ་ཤོད་བྱེད་ཀྱིན་འདུག
དགོན་པ་འདི་ཕྱག་འདེབས་མཛད་དེ་ཡུན་རིང་པོ་འགྱངས་མེད་པ་དང་།
གཞི་ཁྱོན་ཤིན་ཏུ་ཆུང་ན་ཡང་དཀོན་མཆོག་གསུམ་གྱི་རྟེན་བགྲང་གིས་མི་ལང་
བ་ཡོད། ཆོས་པ་མང་ཆེ་བ་དགེ་བསྙེན་རྟེན་ཅན་གྱི་སྔགས་འཆང་འབའ་
ཞིག་ཡིན་ལ་ཁྱིམ་ཐབ་སྤངས་པའི་རབ་བྱུང་བ་ནི་རེ་འགའ་ཙམ་ལས་མི་མཐོང་།



ལེའུ་དང་པོ།
ཇོ་བོ་རྗེ་ཨ་ཏི་ཤའི་ལུང་བསྟན།
སྔགས་འཆང་ཚོས་མགོ་ལ་རལ་བ་ལྕི་མོ་ཞིག་བཞག་སྟེ་ཆོས་གོས་སྣ་ཚོགས་གྱོན་
པ་ དང་། རབ་ བྱུང་ བ་ ཚོས་ སྟོན་ པའི་ན་ བཟའ་ བཀླུབས་ པར་ མ་ ཟད།
སེར་སྐྱ་གཉིས་ནས་ཐུན་མོང་གིས་ས་སྐྱའི་གྲུབ་མཐའ་ཁོ་ན་འཛིན་སྐྱོང་སྤེལ་
གསུམ་བྱེད་ཀྱིན་ཡོད། ས་སྐྱ་པའི་གྲུབ་མཐའ་ནི་འཁོན་དཀོན་མཆོག་རྒྱལ་
པོའི་སྐུ་རིང་ནས་བྱུང་བ་ཡིན་ལ། དེའི་ཆོས་ཀྱི་སྙིང་པོར་གྱུར་པ་ནི་གསུང་
ངག་རིན་པོ་ཆེ་ལམ་འབྲས་བུ་དང་བཅས་པ་སྟེ། ཐུན་མོང་མ་ཡིན་པའི་ལྟ་བ་
ནི་ལམ་འབྲས་ཀྱི་ལྟ་བ་གསལ་སྟོང་འཛིན་མེད་དམ་འཁོར་འདས་དབྱེར་མེད་
ཀྱི་ལྟ་བར་བྱེད་ལ་བོད་དུ་དར་བའི་གྲུབ་མཐའ་མང་པོ་ཞིག་དང་མི་འདྲ་བའི་
ཁྱད་ཆོས་ཡོད།
ད་ལྟ་འཁོན་དཀོན་མཆོག་རྒྱལ་པོ་མྱ་ངན་ལས་འདས་ཟིན་པ་དང་ཁྲི་བ་
གཉིས་པ་བ་རི་ལོ་ཙཱ་བ་དང་གསུམ་པ་ཀུན་དགའ་སྙིང་པོ་སོགས་ཀྱང་སྔ་ཕྱིར་
དགོངས་པ་ཆོས་དབྱིངས་སུ་གཤེགས་པས་དགུང་ལོ་བཞི་བཅུར་ཉེ་བའི་རྗེ་
བཙུན་གྲགས་པ་རྒྱལ་མཚན་གྱིས་ཞབས་ཟུང་གི་འཁོར་ལོ་ཆོས་ཁྲི་མཐོན་པོར་
མངའ་སྒྱུར་གྱིན་འདུག ཁོང་ནི་རྗེ་བཙུན་འཇམ་པའི་དབྱངས་ཀྱི་རྣམ་་་
འཕྲུལ་ཡིན་ཞིང་དགུང་ལོ་བཅུ་གསུམ་སྟེང་ནས་དགོན་པའི་ཁྲི་བར་བཞུགས་ཏེ་
ད་རེག་བར་དམ་པའི་ཆོས་ཁོ་ནས་འགྲོ་དོན་མཛད་པ་ཡིན་པས་སྙན་གྲགས་ཆེ་
ཞིང་ཐམས་ཅད་ཁོང་ལ་དད་པ་ཤིན་ཏུ་བརྟན། ཁྱད་པར་དུ་གནས་འདི་ནི་
ཇོ་བོ་རྗེ་ཨ་ཏི་ཤས་དངོས་སུ་ལུང་གིས་བསྟན་པའི་ཡུལ་འགངས་ཆེན་ཡིན་པས་
ལ་ལུང་ཕྱོགས་ཀུན་ནས་ཡོང་བའི་མཇལ་བ་ནི་གཙང་བོའི་རྒྱུན་ལྟར་མཚམས་
ཆད་རྒྱུ་མི་འདུག
རྗེ་བཙུན་གྲགས་པ་རྒྱལ་མཚན་གྱིས་ཆུང་དུས་ནས་གཅེན་བསོད་ནམས་



་ གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
རྩེ་མོ་དང་གཉན་གཙུག་ཏོར་རྒྱལ་པོ། ལོ་ཙཱ་བ་དར་མ་ཡོན་ཏན་དང་སུམ་པ་
ལོ་ཙཱ་བ་ལ་སོགས་བླ་མ་མང་པོ་བསྟེན་ནས་ཆོས་ཀྱི་རྣམ་གྲངས་བསམ་གྱིས་མི་
ཁྱབ་པ་ཐུགས་སུ་ཆུད་པར་མཛད་ཡོད་པ་དང་། ཆོས་ཀྱི་སླད་དུ་དཀའ་སྤྱད་
དང་འབད་བརྩོན་ཧ་ལས་པ་རྒྱུན་འཁྱོངས་གནང་བས་འཆད་རྩོད་རྩོམ་གསུམ་
གྱི་གནས་ལ་ཟླ་མེད་པར་གྱུར་ཏེ། ད་ལྟ་ནི་རྒྱུ་སྐར་དབུས་ཀྱི་ཟླ་བ་ལྟར་ཁོང་
ཉིད་སློབ་མ་མང་པོས་མཐའ་བསྐོར་ནས་ཕུད་དུ་བཀུར་ཡོད། ཡིན་ན་ཡང་།
སློབ་མའི་ཁྲོད་དུ་རང་གི་ཤ་ཉེ་རུས་གཏོགས་ཀྱི་མི་གཅིག་ཀྱང་མེད་པས་ཁོང་
ཉིད་ལོ་ན་བགྲེས་པ་དང་བསྟུན་ནས་སེམས་ཁྲལ་གྱི་ཁུར་པོ་ཡང་ཇེ་ལྕིར་འགྲོ་
བཞིན་འདུག དེར་ཁག་ཅི་ཡོད། དམ་པ་གོང་མའི་རིང་ལའང་གདན་ས་
འཁོན་ས་སྐྱའི་རིགས་རྒྱུད་ཁོ་ནས་བཟུང་བ་མ་ཡིན་ནམ། ནམ་ཞིག་རང་
ཉིད་ཞིང་གཞན་དུ་གཤེགས་ཙ་ན། གདན་སའི་ཆོས་ཁྲི་མཐོན་པོ་འདི་སུ་ལ་
གཏོད་ཨང་། །
ཉིན་ཞིག་གི་ཚོགས་གྲོལ་མ་ཐག རྗེ་བཙུན་གྲགས་པ་རྒྱལ་མཚན་གྱིས
《འཇམ་དཔལ་མཚན་བརྗོད》ཀྱི་ཞལ་འདོན་ཟློ་བཞིན་འཁོན་སྐུ་འབུམ་ལ་
དལ་སྐོར་གསུམ་བརྒྱབ་པ་དང་། དེ་ནས་འཁོན་སྐུ་འབུམ་གྱི་མདུན་དྲུང་གི་
བཞུགས་གདན་ཐོག་ཏུ་སྐྱིལ་མོ་ཀྲུང་དུ་བཞུགས་ཏེ་སྤྱན་ཟུང་རིམ་གྱིས་བཙུམས་
ཤིང་ཞལ་སྒྲོས་མུར་མུར་གྱིས་གསོལ་འདེབས་གནང་མགོ་བརྩམས། འཁོན་
སྐུ་འབུམ་ཟེར་བ་ནི་དགོན་པའི་ནང་རྟེན་དུ་བཞེངས་པའི་མཆོད་རྟེན་ཞིག་གི་
མིང་ཡིན་ཞིང་། གཟུངས་གཞུག་ཏུ་མེས་པོ་གོང་མའམ་བླ་མ་འཁོན་དཀོན་
མཆོག་རྒྱལ་པོའི་སྐུ་གདུང་རིལ་པོར་བཞུགས་ཡོད་པས་བྱིན་རླབས་ཧ་ཅང་ཆེ་
ལ། ས་སྐྱའི་ཁྲི་བ་རིམ་བྱོན་རྣམས་ཀྱིས་རང་ཉིད་ལས་གལ་ཆེན་དང་དོན་རྩ་



ལེའུ་དང་པོ། ཇོ་བོ་རྗེ་ཨ་ཏི་ཤའི་ལུང་བསྟན།
ཆེན་ལ་འཕྲད་སྐབས་མཆོད་རྟེན་འདིའི་དྲུང་དུ་བཞུགས་ཏེ་གསོལ་བ་དང་སྨོན་
ལམ་སྣ་ཚོགས་འདེབས་པར་བྱེད།
རྗེ་བཙུན་གྲགས་པས་གསལ་བོར་མི་ཐོས་པའི་གསུང་ཚིག་རིང་པོ་ཞིག་
བཟླས་ཏེ་ཡུན་རིང་འགོར་སོང་། གློ་བུར་དུ་ཅི་ཞིག་གིས་རྐྱེན་བྱས་པ་ལྟར་
ཁོང་གི་ཀླད་པའི་ནང་དུ་ཇོ་བོ་རྗེ་ཨ་ཏི་ཤའི་ལུང་བསྟན་དང་འབྲེལ་བའི་་་་
གཟུགས་བརྙན་ཞིག་ག་ལེར་འཁོར་བྱུང་།
-སྤྱི་ལོ1055ལོར། འབྲོམ་སྟོན་པ་རྒྱལ་བའི་འབྱུང་གནས་ཀྱིས་ཇོ་བོ་
རྗེ་ཨ་ཏི་ཤ་བོད་དུ་གདན་དྲངས་ཏེ་དབུས་སུ་ཕེབས་སྐབས་ས་འདི་གའི་ཕེབས་
ལམ་བརྒྱུད་ཅིང་འབྲོང་ངུ་ལའི་དབུ་རྩེར་འགྲེང་སྟེ་དཔོན་པོ་རིར་རྒྱང་གཟིགས་
གནང་མྱོང་། །
“ལྟོས་དང༌། ” ཇོ་བོ་རྗེ་ཨ་ཏི་ཤས་དཔོན་པོ་རི་ལ་ཕྱག་མཛུབ་
བཙུགས་ཏེ་འཁོར་རྣམས་ལ་གསུང་རྒྱུར་“ཕ་གི་ན་འབྲོང་ཆེན་པོ་གཉིས་འདུག་
པ་ཨེ་མཐོང་།”
“མཐོང་ བར་ འདུག་ རྩྭ་ བཟའ་ བཞིན་ པའི་ འབྲོང་ གཉིས།”
འཁོར་རྣམས་ཀྱིས་མགྲིན་གཅིག་ཏུ་བཤད། །
“ ཇོ་བོ་རིན་པོ་ཆེ་ལགས། དེ་ཅིའི་ལྟས་ལགས།” འབྲོམ་སྟོན་
པས་ཕྱག་ཟུང་ཐལ་མོ་སྦྱར་ཏེ་ཞུས། །
ཇོ་བོ་རྗེ་ ཨ་ ཏི་ ཤས་ ཞལ་ལ་འཛུམ་ གྱིས་ ཁེངས་ ཏེ “མ་ འོངས་ པ་ ན།
གནས་འདིར་མ་ཧཱ་ཀཱ་ལ་གཉིས་ཀྱིས་འཕྲིན་ལས་མཛད་པའི་ལྟས་སུ་འདུག”
ཅེས་གསུངས།
འཁོར་རྣམས་ཀྱིས་སྙིམ་པ་དང་གར་སྦྱར་ཏེ་གུས་ཉམས་སྟོན་ཅིང་ཇོ་བོ་



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
རྗེ་བསྐོར་ནས་སླར་ཡང་ཕྱག་འཚལ་སྒང་དུ་ཕེབས།
“གནས་འདིར་མཆོད་པ་ཅི་ནུས་ཤིག་ཤོམ།” ཇོ་བོ་རིན་པོ་ཆེ་ཆིབས་
ལས་ག་ལེར་བབས་ཤིང་སྤྱན་འབྲས་ཟུང་གིས་གཡོ་བ་མེད་པར་ཕྱག་འཚལ་
སྒང་ནས་ས་དཀར་ལོགས་ལ་ཡུན་རིང་གཟིགས་རྗེས་ཡན་ལག་ལྔ་བོ་ས་ལ་རེག་
སྟེ་ཕྱག་གསུམ་བཙལ།
“ཇོ་བོ་ལགས། འདི་ལྟར་མཛད་པ་ཅི་ལགས།” འཁོར་རྣམས་་
ཀྱིས་ཅི་ཡིན་གྱི་ཕུགས་མ་རྟོགས་པར་རེ་ཞིག་ཧད་དེ་ལུས་པའི་སྐབས་སུ་འབྲོམ་
སྟོན་པས་སླར་ཡང་དེ་སྐད་ཞུས།
“ཁྱེད་རྣམས་ཀྱིས་མ་མཐོང་བ་ཡིན་ནམ། ས་དཀར་པོ་ཕ་གིའི་ལོགས་
ན་དྷཱི	ཡིག་བདུན་དང་ཧི ཡིག་གཅིག ཧཱུྃ་ཡིག་གཅིག་བཅས་འདུག་པ་ལ་
ཕྱག་མཆོད་བྱས་པ་ཡིན།” ཇོ་བོས་སྔར་བཞིན་ཕྱག་ཟུང་གི་སྙིམ་པ་དང་
གར་བཀོད་ཅིང་འབྱེད་འཛུམ་མེད་པའི་སྤྱན་ཞགས་ས་དཀར་ལོགས་ལ་གཏད་
དེ་གསུངས།
“དེ་ཅིའི་ལྟས་ལགས།” འཁོར་རྣམས་ཡ་མཚར་ཏེ་སླར་ཡང་མགྲིན་
གཅིག་གིས་ཞུས།
ཇོ་བོས་ཞལ་སྒྲོས་འགུལ་ཙམ་འགུལ་ཙམ་གྱིས་ངག་ལས་ཅི་ཞིག་བཟླས་
རྗེས“དཀོན་མཆོག་གསུམ་པོས་མཁྱེན། ངོ་མ་ངོ་མཚར་བར་འདུག མ་
འོངས་པ་ན། འདི་གར་འཇམ་པའི་དབྱངས་ཀྱི་སྤྲུལ་བ་བདུན། སྤྱན་རས་
གཟིགས་ཀྱི་སྤྲུལ་བ་གཅིག ཕྱག་ན་རྡོ་རྗེའི་སྤྲུལ་བ་གཅིག་བཅས་བྱང་ཆུབ་
སེམས་དཔའ་དགུ་ཐོག་མར་འབྱོན་ཞིང་། གཞན་ཡང་རིགས་གསུམ་མགོན་
པོའི་སྤྲུལ་བ་རྒྱུན་མི་ཆད་པ་བྱོན་ནས་འགྲོ་བའི་དོན་མཛད་པའི་རྟགས་ སུ་་



ལེའུ་དང་པོ།
ཇོ་བོ་རྗེ་ཨ་ཏི་ཤའི་ལུང་བསྟན།
-
--
མར་འཛིན། །
འདུག”ཅེས་དབུགས་ཐེངས་གཅིག་གིས་ཐོགས་པ་མེད་པར་གསུངས།
དེ་དག་ནི་ལོ་ངོ་བརྒྱ་ལྷག་གི་ཡར་སྔོན་གྱི་བྱུང་བ་ཞིག་རེད། རྗེ་བཙུན་
གྲགས་པ་རྒྱལ་མཚན་ནི་སྐབས་དེའི་མི་ཞིག་དང་འདྲ་བར་ཇོ་བོ་རྗེ་ལ་འདྲིས་
ཤིང་ཆ་རྒྱུས་ཡོད་པ་དང་དད་པ་དང་དུངས་པ་ཟབ་མོ་ལྡན། ལུང་བསྟན་གྱི་
གསུང་སྐད་དེ་དག་ཀྱང་ཁོང་གིས་དངོས་སུ་རང་གི་སྙན་ལམ་དུ་སྒྲོག་པའི་་
ཉམས་སྣང་སྐྱེས། ངོ་མ། ཇོ་བོ་རྗེ་ཨ་ཏི་ཤ་ནི་བཀའ་གདམས་ཀྱི་ཆོས་་
ལུགས་གསར་གཏོད་གནང་མཁན་གྱི་པཎྜི་ཏ་ཡིན་ཞིང་། མཁྱེན་པ་མཐའ་
མེད་མངའ་བས་ཀུན་གྱིས་ཁོང་ཉིད་ལ་སངས་རྒྱས་དངོས་ཀྱི་འདུ་ཤེས་བྱེད་པ་
དང་གསུང་ལ་འཁྲུལ་བ་མེད་པའི་ཚད་མར་འཛིན། །
དངོས་གནས་ཇོ་བོ་རྗེའི་གསུང་ལ་འཁྲུལ་བ་མེད་པ་བདེན་པ་འདྲ་སྟེ།
ཁོང་གིས་ལུང་བསྟན་དུ་གསུངས་པའི་མ་ཧཱ་ཀཱ་ལ་གཉིས་ཞེས་པ་ནི་ས་སྐྱ་པའི་
ཆོས་སྐྱོང་གུར་ཞལ་རྣམ་གཉིས་ལ་གཟས་པ་ཀུན་གྱིས་ཁས་ལེན་ཀྱིན་ཡོད་ལ།
རྗེ་བཙུན་འཇམ་པའི་དབྱངས་དང་སྤྱན་རས་གཟིགས་ཀྱི་སྤྲུལ་བ་སོགས་ཀྱང་ད་
ལྟ་གནས་འདིར་དུས་ངེས་མེད་དུ་བྱོན་དང་འབྱོན་བཞིན་ཡོད། དེ་དག་ཕལ་
ཆེར་འཁོན་ས་སྐྱའི་གདུང་རྒྱུད་ཀྱི་རིགས་སུ་འཁྲུངས་པ་ཤ་སྟག་ཡིན་པས་ད་
དུང་ཡང་རང་གི་གཉེན་ཚན་དུ་དེ་ལྟ་བུའི་བྱང་ཆུབ་ སེམས་ དཔའ་ཞིག་་་་་་
བལྟམས་ན་ཅི་མ་རུང་སྙམ་ནས། རྗེ་བཙུན་གྲགས་པས་སླར་ཡང་སྤྱན་ཟུང་
བཙུམས་ཏེ་གསོལ་བ་དྲག་ཏུ་འདེབས་བཞིན་ཡུན་རིང་ཞིག་འགོར། །
ཉ་གང་ཟླ་བ་རྒྱུ་སྐར་འབུམ་གྱིས་བསྐོར་ཏེ་ནམ་མཁའི་མཐོངས་སུ་འོད་
ཀོར་རེར་འཚེར། སྐབས་འདིར་མནལ་དུ་ཞུགས་པའི་དུས་ཚིགས་སྔ་མོ་ནས་
སླེབས་འདུག་ནའང་། རྗེ་བཙུན་གྲགས་པ་ད་དུང་གཟིམ་ཁྲིའི་ཐོག་ན་རྡོ་རྗེ་



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
སྐྱིལ་ཀྲུང་དུ་བཞུགས་ཏེ་ཞལ་ནས་གཟུགས་སྔགས་གང་ཞིག་ཟློ་བཞིན་གདའ།
ངོ་མ་བཤད་ན་ཁོང་ཉིད་མནལ་ཇི་ལྟར་ཁུགས་ཏེ། ཇོ་བོ་རིན་པོ་ཆེའི་ལུང་
བསྟན་དེ་ནི་མནལ་དཀྲུགས་པའི་ཟངས་ཀྱི་དྲིལ་བུ་ཞིག་དང་འདྲ་བར་ད་དུང་
ཡང་རང་གི་སྙན་འགྲམ་ན་སང་སིང་དུ་གྲག་གིན་གདའ། ནམ་སྨད་ཙམ་ལ་
ད་གཟོད་མནལ་ཐུན་གཅིག་ལ་རོལ་ཐུབ་པ་བྱུང་མོད། དེ་ཡང་མཐའ་མར་
རྨི་ལམ་ཞིག་གིས་རྨང་ནས་དཀྲོགས་པར་བྱས།
གཉིད་མ་སད་ལས་སངས་རྗེས། རྗེ་བཙུན་གྲགས་པའི་ཐུགས་ལ་ཐོག་
མར་འཁོར་འོངས་པ་ནི་གཅུང་པོའི་གཟུགས་བརྙན་རེད། གཅུང་པོ་ནི་ས་སྐྱ་
དགོན་པ་དང་ཁད་ཅུང་རིང་བའི་སྐྱ་བོ་ཁ་གདང@ གི་གྲོང་ན་ཡོད་པའི་ཁྱིམ་པ་
བ་ཞིག་ཡིན་ཞིང་མིང་ལ་དཔལ་ཆེན་འོད་པོ་ཟེར། ཁོ་ནི་གསོ་རིག་ལ་མཁས་
པའི་ལྷ་རྗེ་བྱང་སེམས་ཅན་ཞིག་ཡིན་པར་མ་ཟད། ས་སྐྱའི་གྲུབ་མཐའ་ལ་
བྱང་བའི་མཁས་པ་ཞིག་ཀྱང་ཡིན། ཨ་ཙི། གོ་ཐོས་ལྟར་ན། དཔལ་ཆེན་
འོད་པོར་རིགས་ཀྱི་བུ་ཞིག་སྐྱེས་འདུག་ཟེར་བ་མིན་ནམ། དེ་བདེན་པར་
འདུག་ན་རང་གི་ཚ་བོ་སློབ་མར་བསྐྱངས་ཚེ་བསམ་དོན་གཙོ་བོ་འགྲུབ་ཐུབ་པ་
དང་ནམ་ཞིག་ས་སྐྱའི་གདན་ས་འདི་ཡང་འཁོན་ནས་འཁོན་ལ་གཏད་ཐུབ་པ་
བྱུང་བ་མིན་ནམ། རྗེ་བཙུན་གྲགས་པས་གློ་བུར་དུ་མདང་གི་མནལ་ལམ་དེ་
ཡིད་ལ་ཐེངས་གཅིག་བསམ་ཞིང་མནལ་ལམ་དུ་ཕེབས་པའི་བླ་མ་དེ་དྲན་ནས་
“ཇོ་བོ་རིན་པོ་ཆེ་ལགས། ཁྱེད་ཡང་བསྐྱར་བདག་ལ་ལུང་བསྟན་དུ་ཕེབས་
པ་ཐུགས་རྗེ་ཆེ” གསུངས་ཤིང་ཡུད་ཙམ་ལ་གསོལ་བ་བཏབ་རྗེས་ཡང “ད་ང་
རང་འཇམ་པའི་དབྱངས་ཀྱི་རྣམ་སྤྲུལ་ཞིག་སློབ་མར་འཚོལ་དུ་འགྲོ་རན་་་་
]
ད་ལྟའི་ངམ་རིངས་རྫོང་ཁོངས།



ལེའུ་དང་པོ།
ཇོ་བོ་རྗེ་ཨ་ཏི་ཤའི་ལུང་བསྟན།
འདུག”ཅེས་ཁོག་ལབ་ཅིག་བརྒྱབ།
སྟོན་ཟླ་བརྒྱད་པའི་ནམ་མཁའ་སྔོ་ཞིང་དྭངས་ལ་བར་སྣང་གི་སྤྲིན་དཀར་
ཕུང་བོར་ཡང་སྔོ་མདངས་ཆགས། རི་བོ་དང་ནགས་ཚལ། ཆུ་བོ་དང་ལུང་
ཁུག སྤང་ངོས་དང་ཞིང་ཐང་སོགས་ཡོད་ཚད་སྔོ་ལྗང་ལྗང་དུ་འདུག་པས་
དངོས་གནས་རི་མོ་མཁན་གྱིས་རྟོག་བཟོ་ལས་བསླངས་བའི་བདེ་བ་ཅན་གྱི་
ཞིང་ཁམས་ཤིག་དང་མཚུངས།
སྐྱ་བོ་ཁ་གདང་གི་རྩྭ་ཐང་ནི་ལག་མཐིལ་ལྟར་ངོས་སྙོམས་ ཤིང་ནམ་
མཁའ་ལྟར་མཐའ་མི་དཔོག ཕྱོགས་བཞི་མཚམས་བརྒྱད་དུ་བཀྲམས་པའི་
རྟ་ནོར་ལུག་གསུམ་རྣམས་ནི་གང་སར་བག་ཡངས་ཀྱིས་རྒྱུ་ཞིང་རམས་དཀར་
རྩྭ་མཆོག་གི་བྲོ་མངར་ལ་ཚིམ་མེད་དུ་རོལ་གྱིན་གདའ། རྩྭ་རྩིའི་གསེབ་ཏུ་
ལམ་ཕྲན་ཀྱ་མ་ཀྱུ་ཞིག་སྦྲུལ་གཟུགས་ལྟར་འཁྱོག་ནས་རྒྱང་རིང་དུ་ཟུག་ཡོད་པ་
དེ་ནི་ས་སྐྱ་དགོན་ནས་སྐྱ་བོ་ཁ་གདང་དུ་བགྲོད་པའི་རྒྱུ་ལམ་ཉག་གཅིག་ཡིན།
འདི་གའི་ལམ་འགྲོ་བ་ཚོས་ལས་ཡག་པ་བྱུང་ན་མཚམས་རེར་བྱ་བྱེའུ་སྣ་ཚོགས་
ཀྱི་སྐད་སྙན་ཐོས་ཐུབ་ཅིང་ལན་རེར་རྫི་བོ་ཕོ་མོའི་གླུ་སྒྲ་ཡང་གསན་ཐུབ།
ལམ་ཕྲན་གྱི་ཐོག་ཏུ་སྐུ་མི་ཞིག་འདུར་རྒྱུག་བྱེད་བཞིན་འདུག སྐྱ་མི་
དེས་ལུས་ཡོངས་ལ་ལྭ་བ་དཀར་པོ་ཞིག་བཀླུབས་ཡོད་པས་རྒྱང་ནས་བལྟས་ཚེ་
ཁ་བས་བཟོས་པའི་མི་ཞིག་དང་མཚུངས།
སྐྱ་མི་དེ་སུ་ཞིག་ཡིན་ནམ། འོ། ཁོང་ནི་རྗེ་བཙུན་གྲགས་པ་རྒྱལ་
མཚན་རེད། སྐྱ་བོ་ཁ་གདང་གྲོང་དུ་ཕེབས་དོན་ནི་འཇམ་པའི་དབྱངས་ཀྱི་
རྣམ་སྤྲུལ་ཞིག་སློབ་མར་འཚོལ་དུ་འགྲོ་བ་ལོས་ཡིན། །
མཚམས་ཤིག་ལ། རྗེ་བཙུན་གྲགས་པ་ཆིབས་ལས་བབས་ཤིང་དེའུ་



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
འབུར་ཞིག་གི་མགོར་སྐྱིལ་ཀྲུང་དུ་བཞུགས་ཏེ་སྐུ་ངལ་གསོ་བཞིན་མིག་མདུན་
གྱི་མཐོང་ཚད་ལ་སྐོར་ལྟ་ཞིག་བྱས། སྐབས་དེར་གར་ཡོང་འདིར་ཐོན་མི་
ཤེས་པའི་བྱིས་པ་སྐོར་ཞིག་གིས་ཁོང་གི་མཐའ་རུབ་བྱུང༌།
“བྱིས་པ་ཚོ། ཁྱོད་ཚོས་ང་བསྐོར་ནས་ཅི་བྱེད།” རྗེ་བཙུན་གྲགས་
པས་ཕྲེང་བ་འདྲེན་མཚམས་མི་འཇོག་པར་དྲིས།
“ཨ་ཁུ་ལགས། ཁྱེད་ཀྱི་བླ་མ་ཡིན་ནམ།” བྱིས་པ་གཟུགས་བོངས་
ཆེ་བ་ཞིག་གིས་དྲིས།
“ཁྱོད་ཀྱིས་ཇི་ལྟར་ཤེས།” རྗེ་བཙུན་གྲགས་པ་ཅུང་ཟད་ཧ་ལས་སོང་།
བྱིས་པ་དེས་མྱུར་དུ་ལག་ཟུང་ཐལ་མོ་སྦྱར་ཏེ “ངའི་ཨ་ཕས་བཤད་ན་ས་
སྐྱའི་བླ་མ་ནི་དབུ་ལ་རལ་བ་བཞག་ཅིང་སྐུ་ལ་གོས་དཀར་གསོལ་བ་ཞིག་ཡིན་
ཟེར”ཟེར།
རྗེ་བཙུན་གྲགས་པས་གདོང་ལ་འཛུམ་ཤོང་ཚད་ཅིག་མངོན་ཞིང་དབུ་
ནང་དུ་ལྡེམ་ལྡེམ་འགའ་བྱས་ཏེ “འོ་ལོས། ང་ས་སྐྱའི་བླ་མ་ཡིན། དེ་རིང་
དགེ་ཕྲུག་འཚོལ་དུ་འགྲོ་བ་ཡིན། འོ། བྱིས་པ། ཁྱོད་ངའི་དགེ་ཕྲུག་
བྱེད་འདོད་དམ”ཞེས་ཀུ་རེ་དང་མཚུངས་པའི་གཏམ་ཞིག་གླེང་།
བྱིས་པ་དེ་ཅུང་ཕྱིར་བསྐྱེད་དེ་མགོ་བོ་གཡུག་གཡུག་འགའ་བྱས།
རྗེ་བཙུན་གྲགས་པས་སླར་ཡང་བྱིས་པ་ཚོར་སྐོར་གཟིགས་ཤིག་གནང་སྟེ་
ཐུགས་ལ་བྱིས་པ་འདི་འདྲ་མང་པོ་ཞིག་གི་ནང་དུ་རང་དང་ལས་འབྲེལ་ཡོད་
པའི་བུ་ཞིག་ཡོད་སྲིད་སྙམ་ནས“ སུ་ངའི་དགེ་ཕྲུག་བྱེད་རྒྱུ། སུ་ཞིག་བྱེད་
འདོད་ན་དེ་ང་དང་འགྲོགས་ནས་ས་སྐྱ་དགོན་པར་འགྲོ”ཞེས་ཉམས་སད་ཅིག་
བྱས།
10



ལེའུ་དང་པོ།
ཇོ་བོ་རྗེ་ཨ་ཏི་ཤའི་ལུང་བསྟན།
རྗེ་བཙུན་གྲགས་པས་དངོས་གནས་ཅི་ཞིག་ལ་རེ་བ་ལྟར་སླར་ཡང་ཁོ་
ཚོར་སྐོར་གཟིགས་ཤིག་བྱས་རྗེས“གཅིག་ཀྱང་མེད་དམ” ཞེས་བཤད་པ་ན་
བྱིས་པ་ཚོ་སླར་ཡང་ཕྱིར་ནུར་ཅིག་བྱས་བྱུང་། །
“ལས་ཀྱིས་ཐུག་པའི་བུ་མིན་ན་ལམ་ནས་འཕྲད་པའི་བུ་མང་ཡང་ཅི་
ཡོང་།” ཁོང་གིས་དེ་ལྟར་ཁོག་ལབ་རྒྱག་བཞིན་བྱིས་པ་ཚོར་འཛུམ་ཙམ་
སྟོན་བཞིན་སླར་ཡང་ཆིབས་པར་བཅིབས་པ་དང་གོམ་པ་འགར་འདུར་ཏེ་ཕྱི་
མིག་ཅིག་བལྟས་པ་ན། བྱིས་པ་རྣམས་ལྡབ་ཀྱིས་ཇེ་མང་དུ་སོང་འདུག་ལ།
ཚང་མས་ཐོད་པ་ས་ལ་རྡུང་ནས་ཁོང་གི་རྗེས་སུ་ཕྱག་འཚལ་གྱིན་འདུག
རྗེ་བཙུན་གྲགས་པ་རང་གི་ནུ་བོ་དཔལ་ཆེན་འོད་པོ་ཚང་ལ་བསླེབས་
འདུག ཁྱིམ་འདི་ན་དཔལ་ཆེན་འོད་པོའི་ཆུང་མ་གར་ཕུ་མ་ཉི་ཁྲི་ལྕམ་མ་བུ་
གཉིས་ལས་མེད་པས་ཁང་བའི་ནང་ཁུ་སིམ་མེར་གདའ། ལམ་ཐག་རིང་ཞིང་
ཚ་བ་ཆེ་བས་རྗེ་བཙུན་གྲགས་པས་ལམ་དུ་ལྟོགས་སྐོམ་མྱངས་ཡོད་སྲིད་ན་ཡང་
ད་སོ་མ་ཁྱིམ་འདིའི་བདག་མོས་ཕུལ་བའི་མདུན་འཇོག་ཐོག་གི་ཟས་སྡེར་གྲེ་
ཟུར་མིག་གིས་ཀྱང་མི་གཟིགས་པར་ཕྱག་ཟུང་གི་སྙིམ་པ་བྲང་གར་བཀོད་དེ་
ཞལ་འདོན་རིང་བོ་ཞིག་བཟླས་རྗེས“གར་ཕུ་མ་ཉི། ངའི་གཅུང་པོ་གང་དུ་
སོང”ཞེས་དྲིས།
“རྗེ་བཙུན་རིན་པོ་ཆེ་ལགས། ཁོ་དབུས་སུ་ནད་པ་གསོ་བཅོས་སུ་
སོང་། དེ་རིང་མི་ཡོང་ན་སང་ཉིན་ཅིས་ཀྱང་ཐོན་ངེས་ཡིན།” གར་ཕུ་མ་
ཉིས་རང་གི་བུ་ཕྲུག་པང་དུ་བཟུང་སྟེ་པུས་མོ་ཐང་ལ་བཙུགས་ཏེ་ངག་འཇམ་
པོའི་ངང་ལན་བཏབ།
རྗེ་བཙུན་གྲགས་པས་ཕྲེང་བ་ཕྱག་མགོར་དཀྲི་བཞིན“བྱིས་པ་འདི་གར་



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
ཁྱེར་ཤོག” གསུངས།
གར་ཕུ་མ་ཉི་ཁྲི་ལྕམ་ལུས་པོ་སྒུར་སྒུར་གྱིས་སོང་ནས་བུ་ཆུང་ཚ་ཐབ་ཐོག་
ཏུ་བཞུགས་པའི་རྗེ་བཙུན་གྲགས་པའི་ཕྱག་ཏུ་གཏད་རྗེས་ཕྱིར་ཡོང་ནས་སྔར་
ལྟར་བསྡད།
རྗེ་བཙུན་གྱིས་བུ་ཆུང་དེའི་གདོང་ལ་ཞིབ་ལྟ་ཙམ་བྱས་པའི་མོད་ལ་དེ་མ་
ཉིད་དུ་ཧ་ལས་ཤིང་ཡ་མཚན་པར་གྱུར། མ་གཞིར། བྱིས་པ་འདི་ལག་ཏུ་
བླངས་པ་ཉིད་ནས་རེག་བྱ་འཇམ་ཞིང་ལྷའི་ཕྲུག་གུ་དང་འདྲ་བར་ཡིད་དུ་འོང་
ལ་དཔྲལ་བའི་དབྱེས་ཆེ་ཞིང་སྣའི་གཟེངས་མཐོ་བ་དང༌། མགོའི་གཙུག་ཏོར་
མངོན་པར་འཕགས་ཤིང་མཛོད་སྤུ་དུང་ལྟར་འཁྱིལ་བའི་མཚན་བཟང་མང་དུ་
ཚང་། རྗེ་བཙུན་གྲགས་པས་བྱིས་པའི་མཚན་བཟང་དེ་དག་མངོན་རྟགས་
ཁྱད་པར་བ་ཞིག་ཏུ་དགོངས་ཏེ་སྤྲོ་བ་ཁོང་དུ་མ་གནོན་པར“བུའི་མིང་ལ་ཅི་
ཟེར”ཞེས་དྲིས།
“དཔལ་ལྡན་དོན་གྲུབ།”
“དངོས་གནས་རྣམ་རིག་ཅན་ཞིག་ཏུ་འདུག”
“ལོ་གསུམ་ལ་སོན་མ་ཐག་ཡིན་ཀྱང་སྐད་ཆ་ཡག་པོར་འཆད་ཐུབ་པར་
མ་ཟད། ད་དུང་ས་ལ་ཡི་གེ་ཙམ་ཡང་འབྲི་ཤེས་པར་གདའ།” གར་ཕུ་མ་ ་
ཉིས་སྔར་ལྟར་པུས་མོ་ས་ལ་བཙུགས་ཤིང་སྙིམ་པ་བྲང་གར་བཀོད་དེ་དྲང་པོ་
དྲང་རྐྱང་གིས་ཞུས། །
“ལུས་ལ་མཚན་བཟང་མང་པོ་ཚང་ནས་འདུག” རྗེ་བཙུན་གྲགས་
པ་ཐུགས་དགྱེས་ཏེ་སླར་ཡང་ཁེར་ལབ་ལྟ་བུ་བརྒྱབ་རྗེས་ཡང“དཔལ་ལྡན་དོན་
གྲུབ། ང་ཁྱོད་ཀྱི་ཁུ་བོ་རེད། ངོ་ཤེས་སམ།”ཞེས་བུ་ཆུང་གི་དཔུང་བ་ནས་
2



ལེའུ་དང་པོ།
ཇོ་བོ་རྗེ་ཨ་ཏི་ཤའི་ལུང་བསྟན།
སྐྱོར་ཏེ་དྲིས།
དཔལ་ལྡན་དོན་གྲུབ་ཀྱིས་མགོ་བོ་ནང་དུ་ལྡེམ་ལྡེམ་འགའ་བྱས།
“ཁྱོད་ཁུ་བོར་འགྲོགས་ཏེ་དགོན་པར་འགྲོ་རྒྱུ་ཨེ་ཡིན།” རྗེ་བཙུན་
གྱིས་བུ་ཆུང་གི་ཉམས་ལ་བརྟག
དཔལ་ལྡན་དོན་གྲུབ་ཀྱིས་གདོང་ལ་གློ་བུར་དུ་འཛུམ་ཆུང་ཞིག་ལངས་ཏེ
“འགྲོ་རྒྱུ། ང་ཁུ་བོར་འགྲོགས་ཏེ་དགོན་པར་འགྲོ་རྒྱུ”ཟེར་བཞིན་རྗེ་བཙུན་
གྱི་པང་དུ་རྩེད་ལྡིང་བྱས། །
“བུ་ཆུང་གི་སྐྱེས་སྐར་ནམ་ཡིན།”
“ཁྲ་ཟླ་བའི་ཚེས་ཉི་ཤུ་དྲུག” གར་ཕུ་མ་ཉིས་ཐོགས་པ་མེད་པར་
བཤད། །
རྗེ་བཙུན་གྲགས་པས་རྡོ་རྗེའི་ཕྲེང་བ་ཕྱག་སྣེར་དེད་ཅིང“འོ་ཡ། ཡག་
པོ་འདུག ཡག་པོ་འདུག ང་དེ་རིང་ཡོང་དོན་བུ་ཆུང་འདིའི་དོན་ཡིན”
ཟེར་བཞིན་སྤྱན་ཟུང་བཙུམ་ཞིང་མཐེབ་ཆེན་དང་གོང་མཛུབ་གྱི་བར་ནས་ཕྱག་
ཕྲེང་ཉུག་ཙམ་ཉུག་ཙམ་གྱིས་ཕར་འདེད་ཚུར་འདེད་འགའ་བྱས་ཏེ་ཡུན་རིང་
ཞིག་འགོར་རྗེས་ག་ལེར་སྤྱན་ཟུང་རིམ་གྱིས་ཕྱེས་ ཤིང་ཕྲེང་བ་ཡང་འདེད་
མཚམས་བཞག་སྟེ “འོ་ན་བུ་འདི་མངལ་དུ་བྱོན་དུས་ཁྱོད་ལ་རྨི་ལྟས་འདྲ་ཨེ་
བྱུང་”གསུངས། །
གར་ཕུ་མ་ཉིས་ཡུད་ཙམ་ལ་བསམས་རྗེས“བྱུང་ལགགླ། ཀླུའི་རྒྱལ་པོ་
རིན་པོ་ཆེའི་རྒྱན་མིག་གིས་བལྟར་མི་བཟོད་པ་ཞིག་ཁྱོད་ལ་གནས་གཡར་ཟེར་
བ་རྨིས། ད་དུང་བཙའ་བའི་དུས་བར་སྣང་འོད་གྱིས་ཁྱབ་པ་བྱུང་།” ཞེས་
སྐད་དམའ་མོས་ཞུས།
13



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
རྗེ་བཙུན་གྲགས་པས་གར་ཕུ་མ་ཉིའི་གཏམ་ལ་སྙན་ཅོར་ཅོར་གྱིས་གསན་
རྗེས་ཞལ་རས་སུ་འཛུམ་ཞིག་འཁྱུག་སྟེ་སླར་ཡང་སྤྱན་ཟུང་བཙུམ་ཞིང་ཕྱག་
ཟུང་གིས་ཕྲེང་རྡོག་འགའ་རེ་ཕར་འདེད་ཚུར་འདེད་ཅིག་བྱས་པ་དང་ཡུད་
ཙམ་ནས་སྤྱན་ཟུང་སྐར་ཆེན་ལྟར་ལྷགས་སེ་ཕྱེ་ཞིང་སྤྱན་གྱི་རྒྱལ་མོ་གར་ཕུ་མ་
ཉིར་གཏཁྲུ་དེ “རེད། འཆུག་མི་འདུག བུ་ཆུང་འདི་རྗེ་བཙུན་འཇམ་
པའི་དབྱིངས་ཀྱི་རྣམ་སྤྲུལ་འཁྲུལ་མེད་དུ་གདའ། ཇོ་བོ་རྗེའི་ལུང་བསྟན་ལ་
འཛོལ་བ་གང་ན་ཡོད” ཅེས་གསུངས་པ་ན། སྔར་གྱི་ཁ་མལ་ན་འགུལ་མེད་
དུ་སྡོད་པའི་གར་ཕུ་མ་ཉི་གློ་བུར་དུ་ཧད་དེ་བཏང་བ་དང་རེ་ཞིག་ཁ་གདངས་
ཤིང་མིག་ཅེར་ཏེ་ཡུན་རིང་ལུས་སོང་།
“དཔལ་ལྡན་དོན་གྲུབ།” རྗེ་བཙུན་གྲགས་པས་ཕྱག་ཟུང་གིས་བུ་
ཆུང་པང་དུ་བརྩེངས་ཏེ“ཁྱོད་ཀྱིས་ཁུ་བོ་ཇི་ལྟར་ངོ་ཤེས་པ་ཡིན”ཞེས་དྲིས།
དཔལ་ལྡན་དོན་གྲུབ་ཀྱིས་མགོ་བོ་གཞུག་ལ་འཁོར་ནས་ཨ་མར་ལྟ་ཙམ་
བྱས་རྗེས་སླར་ཡང་རྗེ་བཙུན་གྲགས་པའི་གདོང་ལ་མིག་ཟུང་གཏད་དེ་མི་་
བསམ་ཤེས་ཤིག་དང་འདྲ་བར་མ་ནེ་ནང་དུ་ལྡེམ་ལྡེམ་འགའ་བྱེད་པ་ལས་ཁ་ཅི་
ཡང་མ་གྲགས།
“ངས་བཤད། ངས་ཁྱོད་ལ་བཤད།” རྗེ་བཙུན་གྲགས་པ་ཐུགས་
རབ་ཏུ་དགྱེས་ཏེ “ང་སྐྱེས་པ་ཉི་ཤུ་རྩ་དྲུག་ལ་ཁྱོད་ཀྱི་བླ་མ་བྱས་མྱོང་། ཨེ་
དྲན།”ཞེས་གཞན་གྱིས་གོ་དཀའ་བའི་གསུང་ཞིག་གནང་རྗེས་ཡང“བུ་ཆུང་།
ཁྱོད་ད་ཐེངས་ཁུ་བོ་དང་འགྲོགས་ཏེ་ས་སྐྱ་དགོན་དུ་འགྲོ་རྒྱུ་ཡིན་ནམ།” ཞེས་་
ཡང་བསྐྱར་དྲིས་བྱུང་།
དཔལ་ལྡན་དོན་གྲུབ་ཀྱིས་ཁུ་བོའི་ཕྱག་གི་ཕྲེང་བར་རེག་རེག་བྱེད་བཞིན
14



ལེའུ་དང་པོ།
ཇོ་བོ་རྗེ་ཨ་ཏི་ཤའི་ལུང་བསྟན། །
“འགྲོ་རྒྱུ། འགྲོ་རྒྱུ། ང་ས་སྐྱར་འགྲོ་ན་འདོད”ཟེར། །
ལོ་གསུམ་ལ་སོན་མ་ཐག་པའི་བྱིས་པ་ཞིག་གིས་གཏམ་དེ་འདྲ་ཁ་ནས་
ཐོན་པས་རྗེ་བཙུན་གྲགས་པ་ལྷག་ཏུ་ཡ་མཚན་སྐྱེས་ཏེ་ལམ་སང་དབུ་ནང་དུ་
སྒུར་ཏེ་བུ་ཆུང་ལ་དཔྲལ་ཐོད་གཏུགས་ཤིང་“ང་དེ་རིང་ལམ་དུ་ཕྱུགས་རྫི་སྐོར་
ཞིག་ལ་འཕྲད། ཁོ་ཚོའི་ཁྲོད་ན་ངའི་རྗེས་འབྲངས་ཏེ་ས་སྐྱར་འགྲོ་ཟེར་་་་
མཁན་གཅིག་ཀྱང་མི་འདུག” ཅེས་གསུངས་པ་དང་ཡང་ཞལ་རས་གར་ཕུ་མ་
ཉིར་འཁོར་ཏེ “ཡ་ཐོད་དཔྲལ་བའི་དཀྱིལ་ན་སྣུམ་ཐིག་ཅིག་མེད་ན་དེ་འདྲ་
རེད་ཨང”གསུངས།
ཉི་གཞོན་འདར་སིག་སིག་གི་ངང་ནུབ་རིའི་ཕག་ཏུ་གཞོལ་ལ་ཉེ། ལ་
རྟིང་གི་ཉི་ཐིག་ཡོད་ཚད་དལ་གྱིས་བསྡུས། སྐབས་དེར། རྒྱལ་སྒོ་ཙིར་སྒྲ་
དང་བཅས་ག་ལེར་ཕྱེ་བྱུང་ལ། སྐྱེས་པ་དར་མ་ཞིག་གིས་སྒ་བསྟད་པའི་རྟ་ཕོ་
དཀར་པོ་ཞིག་གཞུག་ལ་ཁྲིད་དེ་ནང་དུ་ཐོན་བྱུང༌། སྐྱེས་པ་དེ་ནི་དཔལ་ལྡན་
དོན་གྲུབ་ཀྱི་ཕ་དཔལ་ཆེན་འོད་པོ་སྟེ། ཁོ་རང་ད་ལྟ་ཕོ་ལོ་སོ་དྲུག་ཏུ་སོན་
ཞིང་ལུས་རྒྱུགས་ལ་ཤ་རྩ་སྨུག་པ་དང་སྐྱེས་གཟུགས་ཤིན་ཏུ་རིང་། གདོང་
སྒོར་ཞིང་མགོ་ལ་རལ་བ་མཐུག་པོ་ཞིག་དཀྲིས་པ་དེ་ལས་བལྟས་མ་ཐག་ནས་
ལས་ལ་བརྩོན་པའི་གསར་རྒོད་དར་མ་ཞིག་ཡིན་པ་རྟོགས་ཐུབ།
དཔལ་ཆེན་འོད་པོ་ཁྱིམ་དུ་ཐོན་མ་ཐག་རྗེ་བཙུན་གྲགས་པ་རང་ཁྱིམ་དུ་
ཕེབས་འདུག་པ་མཐོང་ནས་ཁོང་ལ་འཚམས་འདྲི་ཞུས་ཤིང་གུས་ཉམས་ཐོན་
པའི་ཕྱག་གསུམ་བཙལ་རྗེས་ཁོང་གི་ཉེ་སར་བཅར་ནས་ལམ་གྱི་ལྟོགས་སྐོམ་
ཡང་བརྗེད་དེ་ གླེང་མོལ་གྱི་མགོ་བརྩམས། དཔལ་ཆེན་འོད་པོས་ཕུ་བོའི་
ཕེབས་དོན་དང་གསར་དུ་བྱུང་བའི་གནས་ཚུལ་མཐའ་དག་ལ་རྒྱུས་ལོན་ཐོབ་
15



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
རྗེས་ཤིན་ཏུ་ངོ་མཚར་བར་གྱུར་ནས་མྱུར་དུ་བུ་ཆུང་རང་གི་པང་དུ་བླངས་པ་
དང༌། དོན་དེ་ལ་ཡིད་མ་ཆེས་པ་ལྟར་བུ་ཆུང་གི་གདོང་ལ་ཡང་ཡང་ལྟ་བར་
བྱེད་ཅིང་མིག་ཟུང་དུ་དུངས་པའི་མཆི་མ་འཁོར་འོངས།
མཚན་མོར། རྗེ་བཙུན་གྲགས་པ་ནམ་ཕྱེད་ཡོལ་བའི་བར་མནལ་དུ་
གཟིམས་རྩིས་མ་བྱས། དེའི་བར་དུ་དཔལ་ཆེན་འོད་པོ་བཟའ་ཟླ་གཉིས་ཀྱིས་
ཀྱང་ཁོང་གི་གསུང་བཤད་ལ་ཉན་པ་དང་། ཞོར་དུ་རང་ཕྱོགས་ཀྱི་མཐོང་
ཐོས་མྱོང་གསུམ་དང་དྲན་སྣང་མཐའ་དག་ཀྱང་ལབ་ཅི་ཐུབ་བྱས། དེར་རྗེ་
བཙུན་གྲགས་པས་ནུ་བོའི་ཁ་ནས་དབུས་ཀྱི་གནས་ཚུལ་མང་པོ་ཞིག་ཐོས་པ་
དང་དཔལ་ཆེན་འོད་པོ་བཟའ་མི་གཉིས་ཀྱིས་ཀྱང་རྗེ་བཙུན་གྲགས་པའི་ཞལ་
ནས་ད་ལྟའི་ས་སྐྱ་པའི་གནས་ཚུལ་སྤྱི་དང་ཁྱད་པར་དུ་རྗེ་བཙུན་གྲགས་པའི་
ཐུགས་དགོངས་ངོ་མ་གཞི་ནས་རྟོགས་ཏེ་སང་ཉིན་གྱི་དུས་ལ་རང་གི་བུ་ཆུང་
དཔལ་ལྡན་དོན་གྲུབ་ས་སྐྱ་དགོན་དུ་གཏོང་རྒྱུ་ཡིན་པའི་ཁས་བླངས།
འཇིག་རྟེན་ཁ་དཔེར། ཆུ་འཚོག་པའི་སྣོད་ཡོད་ཀྱང་རླུང་འཚོག་པའི་
གྱང་མེད་ཟེར་བ་ལྟར་ཞག་མ་གཅིག་གི་རིང་ལ་དཔལ་ཆེན་འོད་པོ་བཟའ་ཚོ་
གཉིས་ལ་རྗེ་བཙུན་འཇམ་པའི་དབྱངས་ཀྱི་རྣམ་འཕྲུལ་ཞིག་འཁྲུངས་པའི་་་
གཏམ་དེ་སྐྱ་བོ་ཁ་གདང་གི་གྲོང་དུ་ཁྱབ་སོང་། ཕྱི་ཉིན་ཉི་རྩེ་ས་ལ་བརྒྱབ་མ་
ཐག གྲོང་གི་སྐྱེས་ཕོ་མོ་རྒན་གཞོན་རྣམས་གྲོག་ཚང་བརྡོལ་བ་ལྟར་དཔལ་
ཆེན་འོད་པོ་ཚང་གི་སྒོ་ཁར་རུབ་ཅིང༌། མི་རེ་རེའི་ལག་ཏུ་ཕྱག་རྟེན་སྣ་ཚོགས་
བཟུང་ནས་འདུག་ལ། ཁོ་ཚོའི་ཁྲོད་ནས་བགྲེས་པོ་སྨྲ་ར་ཅན་ཞིག་གིས“ཨེ།
ཡུལ་མི་ཚོ། བུ་ཆུང་དེ་རིང་དགོན་པར་འཁྲིད་རྒྱུ་རེད་ཟེར། ད་མཇལ་མ་
ཐུབ་ན་སང་ཕྱིན་མཇལ་དཀའ་ཚོད་འདུག” ཅེས་སྐད་དམའ་མོས་སྒྲོག་གིན་
16



ལེའུ་དང་པོ།
ཇོ་བོ་རྗེ་ཨ་ཏི་ཤའི་ལུང་བསྟན།
འདུག །
དཔལ་ཆེན་འོད་པོ་ཚང་གི་སྒོ་ཆེན་བརྒྱུངས་སེ་ཕྱེ་སོང་། དེ་ནི་མཇལ་
བ་རྣམས་ནང་དུ་ཡོང་ཆོག་པའི་བརྡ་རེད། ཁང་ཁྱམས་ཀྱི་བན་ངོས་སུ་ཉི་རྩེ་
སེར་པོ་ཞིག་ཕོག་ནས་འདུག་ལ། ཉི་ཟེར་གྱི་འོག་ཏུ་རྗེ་བཙུན་གྲགས་པས་
དཔལ་ལྡན་དོན་གྲུབ་པང་དུ་བཟུང་ནས་ཁྲི་མཐོན་པོ་ཞིག་ཏུ་བཞུགས་ཏེ་མི་
ཚོགས་ལ་མཇལ་ཁ་གནང་བའི་སྟ་གོན་བྱས་འདུག ཁུ་དབོན་གཉིས་ཀྱིས་
ལུས་ལ་གོས་དཀར་པོ་གསོལ་ཡོད་པས་གངས་རིའི་རྩེ་ན་འགྱིང་བའི་སེང་གེ་
དཀར་མོ་མ་བུ་གཉིས་དང་མཚུངས། །
མཇལ་ཁ་གནང་ཚར་རྗེས། ཉི་མ་ཡང་ ཐག་ཚད་འགར་འཕགས་་་་
འདུག་ལ། ཁང་བའི་ནང་གློ་བུར་དུ་ཁུ་སིམ་མེར་གྱུར་བ་དང་། ལྷས་ར་
སྔར་ལས་ཇེ་ཡངས་སུ་སོང་བའི་སྣང་བ་ཞིག་སྟེར། ཡོད་ཚད་མཇུག་རྫོགས་
ཤིང་ལམ་དུ་ཆས་ཆོག་ཆོག་གི་དུས་དེར། རྗེ་བཙུན་གྲགས་པས་ཞལ་མུར་
མུར་གྱིས་ཞལ་འདོན་རིང་པོ་ཞིག་བཟླས་རྗེས་དཔལ་ཆེན་འོད་པོ་ཁྱོ་ཤུག་་་་
གཉིས་ལ“ད་ཕེབས་རྩིས་ཀྱི་གྲ་སྒྲིག་གྱིས། ས་སྐྱ་ནི་བུ་ཆུང་འདིའི་ཆོས་ཀྱི་
ཞིང་ས་ཡིན”ཞེས་གསུངས།
ཡུལ་མི་རྣམས་ཕེབས་སྐྱེལ་དུ་ཐོན་འདུག རྗེ་བཙུན་གྲགས་པ་རང་གི་
ཆིབས་པར་བཅིབས། དཔལ་ཆེན་འོད་པོ་ཡང་རང་གི་བཞོན་པའི་གོང་དུ་
བུད་ཅིང་དཔལ་ལྡན་དོན་གྲུབ་པང་དུ་བཟུང་ནས་རྗེ་བཙུན་གྲགས་པའི་ཕྱག་
ཕྱིར་འབྲང་། དད་པ་དང༌། གདུང་བ། བརྩེ་དུང་། མིག་ཆུའི་སྐྱེལ་
མའི་ཁྲོད་ནས་སྐྱ་མི་གཉིས་རྒྱང་རིང་དུ་ཟུག་པའི་རྐང་ལམ་ཕྲ་མོའི་ཐོག་ཏུ་
ཞུགས།
17
་
་



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
-
，
སྐབས་དེར། གར་ཕུ་མ་ཉི་ཁྲི་ལྕམ་གྱི་ཕོ་བར་གློ་བུར་དུ་ཟུག་གཟེར་
ཞིག་ལངས་པ་དང་། དེ་མ་ཉིད་དུ་རང་གི་མངལ་ན་ཟླ་དགུ་ཞག་བཅུ་ལོན་
པའི་ཕྲུ་གུ་ཞིག་ཡོད་པ་དྲན། །



ལེའུ་གཉིས་པ།
བླ་མའི་རྣལ་འབྱོར་གྱི་བྱིན་རླབས།
ལེའུ་གཉིས་པ།
བླ་མའི་རྣལ་འབྱོར་གྱི་བྱིན་རླབས།
ཉི་གཞོན་འདར་སིག་སིག་གི་ངང་དཔོན་པོ་རིའི་ ཕག་ ཏུ་ ལྟུང་ལ་ཉེ།
དགོང་གའི་མཚམས་སྤྲིན་གྱི་འོག་ཏུ་མོན་གྲོག་ཡན་ཆད་ནས་འབལ་གྲོག་མན་
ཆད་ཀྱི@ ཡུལ་ལྗོངས་ཧྲིལ་བོ་དམར་པོ་མཚལ་གྱིས་བྱུགས་པ་ལྟར་མཛེས་ཤིང་
སྡུག་ལ། སེར་ལམ་མེར་གསེར་མདངས་འཁྱུག་པའི་ས་སྐྱའི་གཙུག་ལག་ཁང་
གི་ རྒྱ་ཕིབས་ ཀྱང་ བར་ སྣང་ གི་ མཐོངས་ཤིག་ ཏུ་ ལྷན་ནེར་དཔྱངས་འདུག
གཙུག་ལག་ཁང་དང་ཁད་མི་རིང་བའི་ས་ན་ཆགས་དབྱིབས་གཞན་དང་མི་
འདྲ་ཞིང་རྩིག་པ་དཀར་པོ་དུང་ལྟར་འཚེར་བའི་གྲ་ཤག་ཆེན་པོ་ཞིག་མཆིས།
དེ་ནི་ཁྲི་བ་སྔ་མ་ཀུན་དགའ་སྙིང་པོའི་རིང་ནས་བཞེངས་པ་ཡིན་ཞིང་ཀུན་གྱིས་
དེ་ལ་སྒོ་རུམ་གཟིམ་སྤྱིལ་དཀར་པོ་ཞེས་འབོད་ཅིང་། ད་ལྟའི་བདག་པོ་ནི་རྗེ་
བཙུན་གྲགས་པ་རྒྱལ་མཚན་ཡིན་པ་སྨོས་མ་དགོས། །
རྗེ་བཙུན་གྲགས་པ་རྒྱལ་མཚན་གཟིམ་སྤྱིལ་དཀར་པོའི་བདག་པོར་གྱུར་
པ་ནས་བཟུང་དགོན་པའི་བྱ་བ་ལས་ཀྱི་འཁོར་ལོ་ཁོ་ན་བསྐོར་ཏེ་དུས་འདའ་
བར་མཛད་པས་དད་ལྡན་གྱི་མཇལ་བ་དང་ཡོན་བདག་སྟོབས་ཆེན་རྣམས་ཀྱིས་
ཆོས་ཀྱི་འབུལ་བ་བསམ་གྱིས་མི་ཁྱབ་པ་འབུལ་བཞིན་ཡོད། ཟླ་འགའི་སྔོན་
ལ་ཡང་ཁོང་གི་སློབ་མ་གཅུང་པ་བགུག་ཤིག་ཇོ་འབུམ་བྱ་བ་མི་ཉག་རྒྱལ་རྒོད་
དཔོན་པོ་རིའི་ལྡེབས་སུ་དགོན་པའི་གཡས་གཡོན་ལ་གྲོག་ཤུར་ཆེན་པོ་རེ་ཡོད་པ་དེར་མོན་ གྲོག་དང་
འབལ་གྲོག་ཟེར།
2 མི་ཉག་རྒྱལ་རབས་དྲུག་པ།
19



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
ཀྱི་བླ་མཆོད་ལ་ཕེབས་ཡོད་པ་དེས་དངུལ་གྱི་སྤྱད་ཆ་དང་གོས་ཁྱད་པར་ཅན་
མང་པོའི་ཕོད་ཁ་དང་། བླ་བྲེ་ཤ་བ་མ་ལ་སོགས་པ་ལོངས་སྤྱོད་རྒྱ་ཆེར་འབུལ་
བ་བྱུང་བས་དཀོར་ཁང་ཕྱི་ནང་ཐམས་ཅད་རྒྱུ་ནོར་གྱིས་ཡོངས་སུ་ཁེངས་པར་
གྱུར། ཡིན་ན་ཡང་། རྗེ་བཙུན་གྲགས་པར་བརྐམ་ཆགས་དང་བདག་་་
འཛིན་མེད་པས། ཉིན་འགའི་སྔོན་ནས་བཟུང་རང་ལ་བདོག་པའི་དངོས་པོ་
མཐའ་དག་གིས་ཡར་དཀོན་མཆོག་ལ་མཆོད་པ་དང་མར་དབུལ་ཕོངས་ལ་སྦྱིན་
པ་ཆེན་པོ་བཏང་། དེར་ཕྱོགས་བཞི་མཚམས་བརྒྱུད་ནས་ཐོན་པའི་དབུལ་བོ་
དང་སྤྲང་བོ་རྣམས་དགོན་པའི་ནང་དུ་སྦྲང་མ་འཁོར་འཁོར་བྱེད་ལ། ནམ་
རྒྱུན་ཉི་མ་ནུབ་རིར་ཡོལ་ཚེ་ད་གཟོད་ཁོ་ཚོ་གཞི་ནས་རང་རང་གི་གནས་སུ་ལོག་
ཁུལ་བྱེད། །
རྗེ་བཙུན་གྲགས་པ་ད་སོ་མ་ཚོགས་ནས་ཕེབས་ཏེ་གཟིམ་སྤྱིལ་དཀར་པོའི་
ནང་བྱོན་རྗེས། ལོབས་ཕྱོགས་ལྟར་གཟིམ་ཁྲི་ཐོག་ཏུ་རྡོ་རྗེ་སྐྱིལ་ཀྲུང་དུ་་
བཞུགས་ནས《འཇམ་དཔལ་མཚན་བརྗོད》ཚར་འགའ་བཟླས་ཤིང་། དེའི་
རྗེས་སླར་ཡང་ཕྱག་གཡས་པས་ཌ་རུ་དང་གཡོན་པས་དྲིལ་བུ་བསྣམས་ཏེ་ཆོས་
ཀྱི་སྒྲ་སྙན་གཏོང་ཞོར་དུ་འདོན་ཆོག་གཞན་ཞིག་བརྩམས། ཌ་དྲིལ་གཉིས་ནི་
ཁོང་གི་སྐུ་ལུས་དང་ནམ་ཡང་འབྲལ་ཐབས་མེད་པའི་ཆོས་ཀྱི་ཡོ་བྱད་གཙོ་བོ་
ཡིན་ལ། ཁ་ཅིག་གིས་བཤད་པ་བདེན་ན་ཌ་དྲིལ་གཉིས་ཀྱི་སྟེང་ནས་ཁོང་
གིས་རྫུ་འཕྲུལ་སྣ་ཚོགས་སྟོན་པ་མཐོང་ཐུབ་ཟེར། །
ཌ་དྲིལ་གྱི་སྒྲ་འཇགས་རྗེས། ཕོ་ལོ་བདུན་ལ་སོན་པའི་བྱིས་པ་ཞིག་
གིས་ཁ་ཅི་ཡང་མི་གྲགས་པར་ཕྲེང་བ་མཁྲིག་མགོར་དཀྲིས་པའི་ལག་ཟུང་གིས་
རྗེ་བཙུན་གྲགས་པར་ཙན་དན་དམར་པོའི་ཅ་ནེ་ཕྱི་ངོས་སུ་བཀྲ་ཤིས་རྟགས་
_20_



ལེའུ་གཉིས་པ། བླ་མའི་རྣལ་འབྱོར་གྱི་བྱིན་རླབས།
བརྒྱད་ཀྱི་རི་མོ་བརྐོས་པ་ཞིག་ཏུ་ཇ་དམར་ལྟེམས་སེ་འདུག་པ་ཞིག་གཏད་ཡོང་།
སྤྱིར་ཡིན་ན། རྗེ་བཙུན་གྲགས་པས་ཞིམ་ཞིང་མངར་བའི་འོ་ཇ་གསོལ་ཆོག་
པ་དང་། བཅུད་ལྡན་ཞིང་ཁུ་འདུས་པའི་ཤ་ཆང་བཞེས་ཆོག་མོད། འོན་
ཀྱང་། བྱེད་པ་རྒྱུ་མཐུན་གྱི་དབང་གིས་ཁོང་གིས་དེ་དག་ནི་སེམས་ཅན་་་
གཞན་གྱི་ཁ་འཕྲོག་པ་དང་སྲོག་གཅོད་པ། རང་ཉིད་བག་ཚ་བ་མེད་པའི་
ལས་ལ་འཇུག་པའི་བྱེད་པོར་དགོངས་ནས་ནམ་ཡིན་ཀྱང་བཏུང་བ་དང་ཞལ་
ཟས་ངན་ངོན་ཙམ་ཞིག་མ་གཏོགས་སྟེན་གྱིན་མེད།
ཇ་འདྲེན་མཁན་གྱི་བྱིས་པ་དེ་ནི་རྗེ་བཙུན་གྲགས་པས་སྔོན་ཆད་སྐྱ་བོ་ཁ་
གདང་ནས་སྤྱན་འདྲེན་ཞུས་པའི་དཔལ་ལྡན་དོན་གྲུབ་ཡིན་ཏེ། ཁོང་ནི་ངོ་
མ་རྗེ་བཙུན་འཇམ་པའི་དབྱངས་ཀྱི་རྣམ་འཕྲུལ་ཡིན་པའི་རྐྱེན་ནམ་གང་ཡིན་
མི་ཤེས་མོད། བློ་རིག་གློག་ལྟར་མྱུར་ཞིང་གསལ་བ་དང་ཆོས་ལ་ལེ་ལོ་དང་ཕྱི་
བཤོལ་གཏན་ནས་མེད་པས་རྗེ་བཙུན་གྲགས་པའི་ཐུགས་སྲས་མདངས་ཅན་
ཞིག་ཏུ་གྱུར་ཡོད། ཡིན་ན་ཡང་། རྗེ་བཙུན་གྲགས་པས་དཀོར་ཁང་ཕྱི་
ནང་གི་རྒྱུ་ནོར་དང་འབུལ་བ་ཡོངས་རྫོགས་ཉིན་འགའི་ནང་དུ་སྟོངས་པར་
བྱས་པ་དེས་ཁོང་ལ་སྙིང་རླུང་གཏིང་ནས་བསླངས་ཏེ་འཚིག་པ་འབྲོང་འདྲ་བ་
ཞིག་ཟོས་འདུག
“ཧི་ཧི་ཧི།” རྗེ་བཙུན་གྲགས་པ་རྒྱལ་མཚན་ཁོང་དགོད་ཅིག་བྱས་ཏེ
“ ཚུགས་ཀར་བལྟས་ན་ཁྱོད་ཀྱི་ཁོང་ཁྲོ་དེ་ད་དུང་ཞི་མི་འདུག ཁྱོད་ངོ་མ་
གཤིས་གྱོང་གཡག་རྭ་ལྟ་བུ་ཞིག་རེད་ཨང་”ཞེས་ཀུ་རེའི་ཉམས་ཀྱིས་གསུངས།
དཔལ་ལྡན་དོན་གྲུབ་ཀྱིས་སྔར་བཞིན་ཁ་མི་གྲགས་པར་མཆུ་སྤགས་ནས་
འདུག
]



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
རྗེ་བཙུན་གྲགས་པ་སླར་ཡང་བཞད་ཙམ་བྱས་ཏེ“ཚ་བོ། སྔོན་ཇོ་བོ་རྗེས་
ཀྱང་གྲུབ་རྟགས་ཀྱི་མཆོག་ནི་འདོད་པ་ཇེ་ཆུང་ལ་སོང་བ་དེ་ཡིན་ལ། སྦྱིན་
པའི་མཆོག་ནི་མ་ཆགས་པ་ཡིན་ཞེས་གསུངས་མྱོང་།” ཞེས་གསུངས་པ་དང་
ཡང་ཡུད་ཙམ་ནས“ཁྱོད་རང་སེར་སྣའི་དབང་གིས་ཁོང་ཁྲོ་ལངས་པ་ནི་ཤིན་
ཏུ་མི་རིགས་ཏེ། བསྐལ་བ་སྟོང་དུ་བསགས་པ་ཡི། །སྦྱིན་དང་བདེ་གཤེགས་
མཆོད་ལ་སོགས། །ལེགས་སྤྱད་གང་ཡིན་དེ་ཀུན་ཀྱང་། །ཁོང་ཁྲོ་གཅིག་གིས་
འཇོམས་པར་འགྱུར།” ཞེས་གསུངས་ཡོད་པ་ཡིད་ལ་མི་འཇགས་སམ།” ཞེས་
ངག་འཇམ་པོའི་སྒོ་ནས་གསུངས། །
དཔལ་ལྡན་དོན་གྲུབ་ཀྱིས་ད་གཟོད་ཁོང་ཁྲོ་ཅུང་ཞི་བ་ལྟར་ལག་པའི་
ལྟག་རྒྱབ་ཀྱིས་མིག་ཟུང་གི་མཆི་མ་འབྱིད་བཞིན“ཁུ་བོ་ལགས། ཁྱེད་ཀྱིས་
གསེར་དངུལ་ལ་སོགས་རིན་པོ་ཆེ་མང་པོ་བཀོལ་ནས་དཀོན་མཆོག་གསུམ་དང་
དམ་པ་གོང་མའི་ སྐུ་རྟེན་རྩ་ཆེན་བཞེངས་ཏེ་ དགེ་བ་ཆེན་པོ་བསྒྲུབས་ཡོད།
འོན་ཀྱང་འདི་ལྟར་འབུལ་བ་ཐམས་ཅད་དབུལ་སྤྲང་ལ་སྦྱིན་པ་བཏང་དྲགས་ན་
......ལྟོས་དང་། ཁང་བའི་ཕྱི་ནང་ན་ཅི་ཡང་སྟོན་རྒྱུ་མི་འདུག”
“ ཚ་བོ། བརྩོན་འགྲུས་གྱིས་དང་། མཇུག་ཏུ་དཀོན་མཆོག་་་་
མཆོད་པ་བྱས་པའི་ཕན་ཡོན་དང་དབུལ་ཕོངས་ལ་སྦྱིན་པ་བཏང་བའི་འབྲས་
བུ་རྟོགས་ཡོང་། འོ་ཡ། ཆོས་ལ་སེར་སྣ་མི་འཇུག་པ་རྟོགས་དགོས།”
“ཁུ་བོ་ལགས། ད་ལྟ་འདི་ན་ཡང་ཟས་ནོར་ཉུང་ཙམ་ཡང་ལྷག་མི་
འདུག་པས་མཇུག་མཐར་འུ་བུ་ཅག་ཀྱང་སློང་སྣོད་ཐོགས་པའི་སྤྲང་བོར་གྱུར་
པ་མིན་ནམ།”
“ཁྱོད་ཀྱིས་རྒྱུ་ནོར་མ་སེམས་བླ་མ་སྒོམས། དེ་བསྒོམ་ན་ཁྱོད་ལ་བླ་
22



ལེའུ་གཉིས་པ། བླ་མའི་རྣལ་འབྱོར་གྱི་བྱིན་རླབས།
མའི་བྱིན་རླབས་འཇུག་ངེས་ཡིན། དེ་ལྟར་མིན་ན་ཁྱོད་ཀྱི་བློ་ད་དུང་ཆོས་ལ་
འཇུག་ཐག་ཆོད་པ་ཞིག་མ་རེད།” རྗེ་བཙུན་གྲགས་པས་ཡུད་ཙམ་ལ་་་་
བསམས་ཏེ་དེ་ལྟར་ནན་ཏན་གྱིས་བཤད། །
“ཁུ་བོ། ང་ལ་བླ་མ་གང་ན་ཡོད། ངས་བླ་མ་སུ་ཞིག་བསྒོམ།”
ཀུན་དགའ་རྒྱལ་མཚན་གྱིས་སླར་ཡང་ཁུ་བོར་གསོལ་སྐྱེམས་གང་བསྣན་ཏེ་དེ་
ལྟར་དྲིས།།
“བླ་མ་ང་ཡིན། ངས་ཁྱོད་ལ་ཆུང་དུས་བཤད་མ་མྱོང་ངམ། སྔོན་
ཡང་ང་རང་སྐྱེ་བ་ཉི་ཤུ་རྩ་དྲུག་ལ་ཁྱོད་ཀྱི་བླ་མ་བྱས་མྱོང་།”
“མིན།” དཔལ་ལྡན་དོན་གྲུབ་ཀྱིས་རྗེ་བཙུན་གྲགས་པའི་ཚིག་་་་
མཚམས་བཅད་དེ་ “ཁྱོད་ནི་ངའི་ཁུ་བོ་ཡིན་པ་ལས་བླ་མ་ག་ལ་ཡིན། ངས་
ལོས་ཤེས། ཁྱོད་ནི་ངའི་ཨ་ཕའི་ཕུ་བོ་རེད”ཟེར།
རྗེ་བཙུན་གྲགས་པས་སྤྱན་ཟུང་ལས་སྐྱོ་དགོད་འདྲེས་མའི་འཛུམ་་་་་
མདངས་ཤིག་ཕྱུངས་ཏེ “རེད། ཁྱོད་འཆུག་མི་འདུག ང་ནི་ཁྱོད་ཀྱི་ཁུ་བོ་
དངོས་ ཡིན” ཞེས་ གསུངས་ རྗེས་ ཡུད་ ཙམ་ ལ་ བསམ་ མནོ་ ཞིག་ བཏང༌ སྟེ།
“རིགས་ཀྱི་བུ། འོ་ན་ངས་ཁྱོད་ལ་བླ་མ་གཞན་ཞིག་འཚོལ། དེས་ཁྱོད་ལ་
ལམ་ཟབ་མོ་བླ་མའི་རྣལ་འབྱོར་ཡང་གནང་ཆོག”ཟེར། །
“ཁུ་བོ་ལགས། ལམ་ཟབ་མོ་བླ་མའི་རྣལ་འབྱོར་ཟེར་བ་ནི་ཅི་རེད།”
དཔལ་ལྡན་དོན་གྲུབ་ཀྱིས་མིག་སྐྱི་ལྡེམ་ལྡེམ་དུ་འགུལ་བཞིན་དྲིས།།
རྗེ་བཙུན་གྲགས་པས་སྤྱན་ཟུང་གཡོ་བ་མེད་པར་དཔལ་ལྡན་དོན་གྲུབ་ཀྱི་
གདོང་ལ་གཏད་དེ “གསོན་དང་། གང་གིས་བསྐལ་བ་བྱེ་བ་རུ། ། ལྷ་ སྐུ་
འབུམ་ཕྲག་བསྒོམས་པ་ལས། ། བླ་མ་སྐད་ཅིག་དྲན་པ་མཆོག། ཅེས་་་་་་



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
གསུངས་པ་ལྟར་བླ་མ་དམ་པ་བསྒོམས་ནས་གསོལ་བ་འདེབས་པ་ནི་ཆོས་་་
འགྲུབ་པའི་མཆོག་ཡིན་ལ། བླ་མའི་རྣལ་འབྱོར་གྱི་བྱིན་རླབས་ཞུགས་ན་ལུང་
དང་རིག་པའི་གནས་ཐམས་ཅད་ཕྱིན་ཅི་མ་ལོག་པར་གོ་ཞིང་། སྡེ་སྣོད་
ཐམས་ཅད་ལ་མི་འཇིགས་པའི་སྤོབས་པ་ཐོབ། ལྷ་འདྲེ་མི་གསུམ་ཡང་བྱམས་
པར་འགྱུར་བ་ཡིན།”
གསུང་དེ་ནི་འགྲམ་ཆུ་ལྡང་བར་བྱེད་པའི་བདུད་རྩི་ཞིག་དང་འདྲ་བར་
དཔལ་ལྡན་དོན་གྲུབ་ཀྱི་སྙན་ལམ་དུ་ཞུགས་པ་ན། རང་དབང་མེད་པར་ཕོ་
བ་སྟེང་འོག་འགྱུ་འདྲའི་དགའ་ཚོར་ཞིག་བྱུང་སྟེ“ཁུ་བོ་ལགས། དེས་ན་ཁྱེད་
ཀྱིས་ང་ལ་ལམ་ཟབ་མོ་བླ་མའི་རྣལ་འབྱོར་ཞིག་གནང་རྒྱུ་མཁྱེན”ཞེས་སྙིམ་པ་
བྲང་ལ་བཀོད་དེ་ཞུ་བ་ཕུལ། །
“ཧི་ཧི་ཧི” རྗེ་བཙུན་གྲགས་པ་གད་མོ་ཐག་གེ་བ་ཞིག་བགད་དེ“བུ་
ཆུང་། སྤྱིར་ཁྱོད་ཀྱི་འདོད་པ་ལེགས་མོད། འོན་ཀྱང་། ངས་ཁྱོད་ལ་ལམ་
ཟབ་མོ་བླ་མའི་རྣལ་འབྱོར་གནང་རྒྱུ་ནི་དེ་འདྲའི་ལས་སླ་མོ་ཞིག་ག་ལ་ཡིན”
ཞེས་གསུངས།
དཔལ་ལྡན་དོན་གྲུབ་ཀྱིས་སྔར་བཞིན་སྙིམ་པ་བྲང་ནས་མ་ཕབ་པར“ཁུ་
བོ་ལགས། འོ་ན་ལམ་ཟབ་མོ་བླ་མའི་རྣལ་འབྱོར་གནང་བར་དཀའ་ལས་ཅི་
ཡོད”ཅེས་དྲིས།
“རིགས་ཀྱི་བུ། ད་དུང་གསོན་དང་།” རྗེ་བཙུན་གྲགས་པས་ཞལ་
མདངས་ལས་གཟབ་ནན་གྱི་ཉམས་ཤིག་བསྟན་ཏེ “སྤྱིར་སངས་རྒྱས་དང་བྱང་
ཆུབ་སེམས་དཔའི་བྱིན་རླབས་བསམ་གྱིས་མི་ཁྱབ་ཀྱང་དེ་འཇུག་པ་ཤིན་ཏུ་
དཀའ། བྱིན་རླབས་དེ་བླ་མ་ལ་བསྡུས་ནས་གསོལ་བ་བཏབ་ན། མྱུར་དུ་
24



ལེའུ་གཉིས་པ། བླ་མའི་རྣལ་འབྱོར་གྱི་བྱིན་རླབས།
འཇུག་སྟེ། དཔེར་ན་ཉི་མའི་འོད་ཟེར་ཇི་ལྟར་ཆེ་ཡང་སྦྲ་བ་ལ་མེ་མི་ཕྱིན།
འོད་དེ་མེ་ལོང་ལ་བསྡུས་ཏེ་སྤྲ་བ་ལ་ཕོག་ན་མེ་མྱུར་དུ་ཟིན་པ་དང་འདྲ། དེ་
ལ་ཡང་སྤྲ་བ་བརླན་མེད་ཀྱང་དུལ་བ་ཞིག་དགོས་པ་ལྟར་སློབ་མ་ཡང་རྣམ་རྟོག་
དང་ཐེ་ཚོམ་གྱི་རླན་མེད་ཅིང་སེམས་དུལ་བ་ཞིག་ཡིན་ན་ད་གཟོད་བྱིན་རླབས་
འཇུག་སླ་བ་ཡིན། འོན་ཀྱང་། ཁྱོད་ནི….…...”
“ཁུ་བོ་ལགས།” དཔལ་ལྡན་དོན་གྲུབ་ཀྱིས་རྗེ་བཙུན་གྲགས་པའི་
གསུངས་མཚམས་བཅད་དེ“ཁྱེད་ཀྱིས་ང་ལ་རྣམ་རྟོག་དང་ཐེ་ཚོམ་ཡོད་ཟེར་བ་
ཡིན་ནམ”ཞེས་ཚམ་ཚོམ་མེད་པར་ཞུས།
“ དེ་མིན་མོད། འོན་ཀྱང་། གཅིག་ན་ཁྱོད་ན་ཕྲ་བས་ལུས་ལོངས་
སྤྱོད་ཀྱིས་བླ་མའི་ཕྱོགས་སུ་དཀའ་ཐུབ་མི་ནུས། གཉིས་སུ་ང་ནི་ཁྱོད་ཀྱི་ཁུ་བོ་
ཡིན་པས་སང་ཕྱིན་ཁྱོད་ཀྱིས་ང་ལ་ཁུ་བོའི་འདུ་ཤེས་སྐྱེ་བ་ལས་སངས་རྒྱས་ཀྱི་
འདུ་ཤེས་མི་སྐྱེ། དེ་ལྟར་ན་བླ་མའི་བྱིན་རླབས་མི་འཇུག དེ་བས་ངས་
ཁྱོད་ལ་བླ་མ་གཞན་ཞིག་བཙལ་ན་ལེགས།” རྗེ་བཙུན་གྲགས་པས་ཤ་ཚ་ཚ་
དང་སྙིང་ཉེ་ཉེའི་སྒོ་ནས་གསུངས།
“......” དཔལ་ལྡན་དོན་གྲུབ་ཀྱིས་མགོ་སྨད་དེ་ལན་ཅི་ཡང་སྨྲ་མ་
ཐུབ།
ལོ་གཉིས་འགོར་རྗེས། རྗེ་བཙུན་གྲགས་པས་དཔལ་ལྡན་དོན་གྲུབ་ལ་
དགེ་བསྙེན་གྱི་སྡོམ་པ་གནང་། ཆོས་མིང་ལ་ཀུན་དགའ་རྒྱལ་མཚན་ཞེས་
བཏགས་པ་དང་། སྔར་བཞིན་དཔྲལ་བའི་མིག་དང་ཁོང་གི་སྙིང་བཞིན་་་
གཅེས་པར་བསྐྱངས་ཏེ་ཆོས་ཀྱི་ལམ་དུ་བཀྲི། དེར་ཀུན་དགའ་རྒྱལ་མཚན་
ཡང་ན་ཚོད་ཀྱི་འགྲོས་དང་བསྟུན་ནས་ཆོས་ཀྱི་གཞུང་ལ་སྤྲོ་བ་ཇེ་ཆེར་གྱུར་ཞིང་
25



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
འཇུག་པ་ཇེ་ཡངས་སུ་སོང་ནས་རྗེ་བཙུན་གྲགས་པ་སྤྱི་བོའི་གཙུག་ཏུ་བཀུར་བ་
དང་། ཁུ་དབོན་གཉིས་ཀྱི་འབྲེལ་བ་དེ་བླ་སློབ་ཀྱི་འབྲེལ་བ་གསར་བ་ཞིག་ཏུ་
སྤོས་སོང་།
ཉིན་ཞིག ཀུན་དགའ་རྒྱལ་མཚན་གྱིས་ཕྱག་ཟུང་གིས་ཤོག་བྱང་ཞིག་
གཙུག་ཏུ་བཏེགས་ཏེ་གཟིམ་ཁྲིའི་སྟེང་དུ་བཞུགས་པའི་རྗེ་བཙུན་གྲགས་པར་
ཕུལ་ནས“རྗེ་བཙུན་ལགས། ཁྱེད་ཀྱིས་བདག་གི་བསྟོད་པ་འདི་ལ་གཟིགས་
རོགས་ཞུ།
རྗེ་བཙུན་གྲགས་པས་རང་གི་ཕྲེང་བ་མཁྲིག་མའི་མགོ་ལ་དཀྲིས་ཏེ་ཐུགས་
ལྷོད་ཅིང་བག་ཕེབས་པའི་ངང་བསྟོད་རྩོམ་ཕྱག་ཏུ་བཞེས། དེ་ནི་རྗེ་བཙུན་
གྲགས་པ་རང་ཉིད་ལ་བསྟོད་པའི་ཕྱག་རྩོམ་ཞིག་སྟེ། ཡི་གེ་གྲ་དག་ཅིང་ཞིབ་
ཐོན་ལ། གཟུགས་མཛེས་ཤིང་ཚུགས་བརྟན་པས་ཁྱུང་བོ་གཡུ་ཁྲིའི་ཕྱག་རྒྱུན་
དང་དབྱེ་བ་མེད་པར་སྣང་ཞིང་ནང་དོན་ནི་འདི་ལྟ་སྟེ།
“རྗེ་བཙུན་གྲགས་པ་རྒྱལ་མཚན་གྱི་བསྟོད་པ་བཞུགས་སོ། །
བླ་མ་དང་འཇམ་དཔལ་དབྱངས་ལ་གུས་པས་ཕྱག་འཚལ་ལོ། །སྲིད་
པའི་འཁྲི་ཤིང་དྲ་བ་དྲལ་མཛད་དེ། །ཡོན་ཏན་རྒྱ་མཚོ་ཞི་ལམ་མཆོག་སྒྲོགས་
པ། །རྐང་གཉིས་དབང་བོ་ཉེ་བར་བརྙེས་པ་ཡི། །གོ་འཕང་དམ་པ་ཐོབ་པར་
མཛད་པ་རྒྱལ། ། བློ་གྲོས་དཔག་ཡས་ཚིག་གི་གཏེར་མངའ་བ། །འགྲོ་བའི་བླ་
མའི་ཞབས་ལ་ཕྱག་འཚལ་ནས། ། ཆོས་རྗེ་དཔལ་ལྡན་ཆོས་རྗེ་རྒྱ་མཚོ་ཡི། །
རྣམ་ཐར་མེ་ཏོག་གུས་པས་བརྒྱུ་བར་བྱ། ། ཁྱོད་ནི་སྦྱངས་པའི་ཤེས་བྱ་ལ། །
རྣམ་པར་མཁས་པ་ལྟ་ཅི་སྨོས། ། ཡང་དག་ཚིག་འབྲུ་དོན་བཅས་གཞན། །
འཐད་ཅེས་མཁྱེན་པ་ངོ་མཚར་ཆེ། གང་ཞིག་ཕུན་ཚོགས་མི་ཟད་མངའ། །དེ་



ལེའུ་གཉིས་པ། བླ་མའི་རྣལ་འབྱོར་གྱི་བྱིན་རླབས།
ལའང་འཇིག་རྟེན་སྤྱོད་མི་འཇུག།དེ་གཅིག་ཁོ་ནར་མ་ཟད་དེ། །སྤྲོས་བྲལ་ཁྱོད་
ལ་ཕྱག་འཚལ་ལོ། ། ཁྱོད་ཀྱི་ཚིག་དོན་འདི་ལ་རྒྱུ། ། ཐ་དད་ཡོད་ཅེས་གང་་
གསུངས་པ། །དེ་ལ་མཁས་པ་བྱེ་བས་ཀྱང་། །ཆོས་དང་མཐུན་པར་བརྒལ་མི་
ནུས། ། མནལ་ཚེ་ཆོས་རྣམས་གླེགས་བམ་གྱི། །ཚུལ་ གྱིས་ཁོང་དུ་ཆུད་གྱུར་
པ། །དེ་ཡི་འོད་ལ་ཆོས་ཀུན་གྱི། །དེ་ཉིད་གཟིགས་པ་ཁྱོད་ལ་འདུད། །ཡེ་ཤེས་
སེམས་དཔའི་མཚན་བརྗོད་ལ། །ཡང་སྲིད་རྣམ་པ་བདུན་དག་ཏུ། །ལེགས་
པར་སྦྱངས་པས་སྐྱེ་བ་འདིར། །རང་བྱུང་ཉིད་དུ་མངོན་རྟོགས་གྱུར། །དེ་ལ་
རྟོག་གེ་བདག་འདྲ་ཡི། །བློ་ཡང་ཐེ་ཚོམ་མི་འཇུག་སྟེ། །གཏན་ཚིགས་བཟང་
པོ་དང་ལྡན་པ། ། དེ་བས་ཁྱོད་ལ་བསྟོད་ཕྱག་འཚལ། །གང་ཕྱིར་རྟོག་གེ་ལ་
སྦྱངས་ཤིང་། ། སྒྲ་ལ་རྣམ་པར་མཁས་པས་ཀྱང་། །ཁྱོད་ཀྱི་གསུང་ལ་སྐྱོན་འདི་
ཞེས། །ཆོས་བཞིན་བརྒལ་དུ་མ་མཆིས་པ། །དེ་ཉིད་ཕྱིར་ན་ཁྱོད་ཀྱི་ཐུགས། །
རྣམ་པར་དག་པར་ཁོ་བོས་འཚལ། ། མཁས་པ་རྣམས་ཀྱིས་རྣམ་ཀུན་ཏུ། །
བསྔགས་པ་ཁྱོད་ལ་ཕྱག་འཚལ་ལོ། ། གཏིང་དཔག་དཀའ་བའི་ཆོས་ལ་ཡང་།
ཁྱོད་ཀྱིས་འདི་ལས་མི་འདའ་ཞེས། །ངེས་པར་གསུང་བ་དེ་ལས་གཞན། །མདོ་
སྡེ་རྣམས་ལས་དེ་བཞིན་འབྱུང་། །དེ་འདྲ་ཁོ་ན་ལེགས་གསུངས་པས། །ཁྱོད་
གསུང་ཐུབ་ པ་ཁོ་ན་འདྲ། །བསྐལ་བའི་དོན་ཡང་ལེགས་གཟིགས་པས། །
དཔང་གྱུར་ཁྱོད་ལ་ཕྱག་འཚལ་ལོ། །ཡི་གེས་འདུལ་ལ་ཡི་གེ་དང་། ། རྩིས་པ་
རྣམས་ལ་རྩིས་དང་ནི། །འཚོ་བྱེད་རྣམས་ལ་འཚོ་བྱེད་གཞུང་། ། ཆོས་འདོད་
རྣམས་ལ་ཆོས་ཀྱང་སྟོན། །གང་གིས་ཕན་དགོངས་ཐུགས་རྗེ་ཡིས། །ཉེ་བར་
ཕན་ལ་དེ་སྟོན་པ། །སྟོན་མཆོག་ཁྱོད་འདྲ་མ་མཐོང་སྟེ། །ཀུན་མཁྱེན་ཁྱོད་ལ་
ཕྱག་འཚལ་ལོ། ། ཁྱོད་ཀྱི་ལེགས་བཤད་སེང་གེའི་སྒྲ། ། ལྷ་དང་གྲུབ་པ་རིག་
27



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
འཛིན་གཙོ། ། ལྟོ་འཕྱེའི་དབང་བོས་ཉེར་བསྟེན་ཅིང་། ། རྒྱལ་བ་ཡིས་ཀྱང་་
མཐུན་པར་བསྔགས། །དེ་སླད་ཁྱོད་ཀྱི་རྣམ་ཐར་ལ། །དད་པས་འཇུག་པ་སྨོས་
ཅི་དགོས། །ཁུམས་པ་དེ་དག་དགེ་དཔྱད་ན། །ཀུན་ནས་དོན་ལྡན་ཁྱོད་ཕྱག་
འཚལ། ། སྡོམ་བརྩོན་ཁྱོད་ནི་ཐོས་པ་དང་། །དོན་ཡོད་མཐོང་ན་ཉམས་སུ་
འཕེལ། །བསྟེན་ན་དགེ་ལེགས་རིན་གཏེར། །སྩོལ་མཛད་གཅིག་པུར་གྱུར་པ་
ལགས། ། ཡོན་ཏན་མེད་ལ་སྒྲོ་བཏགས་ནས། ། སྐྱེ་བོ་ངན་རྣམས་ཡོན་ཏན་
སྒྲོགས། །ཡོན་ཏན་ཅན་ཁྱོད་མཁས་རྣམས་ཀྱིས། །ཡོན་ཏན་བསྒྲགས་པ་ཁྱོད་
ལ་འདུད། ། མང་དུ་ཐོས་པས་བློ་གསལ་བ། །གྲགས་ལྡན་སྡོམ་བརྩོན་དབང་
རྣམས་ཀྱི། ། བློ་གྲོས་མཐོང་བས་ཁྱོད་ལ་སླར། ། དད་པའི་མེ་ཏོག་རྒྱས་པར་
འགྱུར། །ཇི་བཞིན་གཟིགས་པས་ཐུག་དག་པ། །བློ་མཆོག་ཁྱོད་ལ་ཕྱག་འཚལ་
ལོ། །འགྲོ་རྣམས་ཐུགས་རྗེས་མི་གཏོང་བ། ། བརྩེ་ཆེན་ཁྱོད་ལ་སྐྱབས་སུ་་་
མཆི། ། ཇི་ལྟར་འབད་ཀྱང་ཁྱོད་ཀྱི་དྲིན། །ལོན་པར་འགྱུར་སྙམ་མི་བགྱིད་
དེ། །གང་གིས་ཁྱོད་དྲིན་འདི་འདྲ་ཞེས། ། རྣམ་ཐར་བསམས་ན་མཆི་མ་་་་
དཀུ། ། བརྒལ་བར་འོས་མིན་ནོངས་མི་མངའ། །དྲི་མ་མེད་པ་འཐད་པ་་་་
ཅན། །རྣམ་པར་དག་ལ་མཚན་བཟང་བ། ། ཁྱོད་ལ་གང་གིས་ལན་ལོ་་་་་
འགྱུར། ། འབྲེལ་བའི་སྒོ་ནས་མི་བསྟོད་དེ། ། བཀའ་དྲིན་སྒོ་ནས་ཅིས་མི་་་་
བསྟོད། ། གལ་ཏེ་ཕྱོགས་སུ་ལྷུང་ཉིད་ན། ། བསྟོད་པར་གྱུར་ན་སྨད་པའི་་་༌་
གནས། །དུ་བས་མེ་བཞིན་རྣམ་ཐར་ལས། །ནང་གི་ཡོན་ཏན་ལེགས་བརྟགས་
ཏེ།. ། གྲགས་པ་རྒྱལ་མཚན་ལ་བསྟོད་པ། ། འདི་འདྲ་ཁོ་ནས་བསྟོད་ལགས་
གྲངས། །དད་པའི་སྒོ་ནས་རྟབས་ཚུལ་གྱིས། །ཚིག་གི་སྡེབ་སྦྱོར་བཏང་སྙོམས་
གྱུར། །ཚིག་ལ་དགྱེས་པའི་མཁས་རྣམས་དང་། །ཚིག་གི་མངའ་བདག་བཟོད་
28



ན
ལེའུ་གཉིས་པ། བླ་མའི་རྣལ་འབྱོར་གྱི་བྱིན་རླབས།
པར་གསོལ། ། བདག་ཉིད་ཆེན་པོ་བློ་གྲོས་རྒྱ་མཚོ་ལས། །ཡོན་ཏན་མེ་ཏོག་
གུས་ པས་ སྤེལ་བ་ལས། །བསོད་ནམས་གྲུབ་ པ་ གང་ ཡིན་ དེ་ ཡིས་ བདག།
སྲིད་གསུམ་བླ་མའི་གོ་འཕང་ཐོབ་པར་ཤོག། དེ་ལྟར་བསྟོད་འདི་དཔལ་ལྡན་
ཀུན་དགའ་ཡི། །རྒྱལ་མཚན་གྱིས་སྤེལ་འདི་ལ་གང་དགྱེས་པ། །བློ་གསལ་དེ་
ལ་བླ་མའི་ཐུགས་རྗེ་ཡི། །ཡེ་ཤེས་གཟིགས་པའི་བྱིན་རླབས་འཇུག་པར་གྱུར། །
འཕགས་པ་འཇམ་དཔལ་དབྱངས་ཀྱི་ཞབས་ཀྱི་ཟེའུ་འབྲུ་ལ་སྤྱི་བོས་རེག་
པས་ཤེས་བྱའི་དཀྱིལ་འཁོར་ལ་མངའ་བརྙེས་ཤིང་། གདུང་རྒྱུད་རྣམ་པར་
དག་པའི་དགེ་བསྙེན་གྲགས་པ་རྒྱལ་མཚན་ལ་བསྟོད་པ་བརྡ་སྤྲོད་པ་ཀུན་་་་
དགའ་རྒྱལ་མཚན་གྱིས་སྦྱར་བ་རེ་ཞིག་རྫོགས་སོ། །” ཞེས་སོ། །
བསྟོད་པ་བཀླགས་ཚར་སོང་། །
“བསྟོད་པས་མི་མགུ་སུ་ཡང་མེད”ཟེར་བ་ལྟར་སྙན་ཆ་ལྡན་ཞིང་ཚིག་
སྦྱོར་བདེ་ལ། དོན་ལ་གནས་པའི་གཏམ་དེས་རྗེ་བཙུན་གྲགས་པ་ཡང་འཆི་
མེད་བདུད་རྩི་གསོལ་བ་ལྟར་རེ་ཞིག་དགའ་བདེ་འབུམ་གྱིས་མྱོས་ཏེ“ཡག་པོ་
འདུག ཡག་པོ་འདུག ད་ནི་ཁྱེད་ཀྱིས་ངའི་ཡོན་ཏན་མི་ཉུང་བ་ཞིག་
མཐོང་འདུག”ཟེར་ནས་དབུ་ནང་དུ་ལྡེམ་ལྡེམ་འགའ་བྱས།
ཉིན་འགའི་རྗེས་སུ། རྗེ་བཙུན་གྲགས་པས་སྙུང་གཞི་ལྕི་མོ་ཞིག་བཞེས་
སོང་། བལྟས་བལྟས་རིག་རིག་ལ་ཁོང་གི་རལ་བ་ལྕི་མོ་དེ་དུང་ལྟར་དཀར་
པོར་གྱུར་ཞིང་གདོང་ལ་ཞལ་གཉེར་ཤ་ཤུར་དུ་བབས། སྤྱན་ཟུང་གི་ཁྲག་རྩ་
ཕྱི་རུ་བུད་དེ་བགྲེས་ཉམས་སྣ་ཚོགས་ཐོན་འདུག ཁོང་ཉིན་མཚན་གཉིས་
ཀར་གློ་ལུ་བརྒྱབ་པས་ད་ལྟ་སྐད་ཀྱང་འགགས་ནས་ཞལ་འདོན་ཟླ་སྐབས་་་
གཟིམ་སྤྱིལ་དུ་ཌ་དྲིལ་གྱི་སྒྲ་ལས་ཐོས་མི་ཐུབ། བླ་མ་བསྟུན་ཡུན་རིང་བས་
29



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག་
ཀུན་དགའ་རྒྱལ་མཚན་གྱིས་ཉིན་མཚན་རྒྱུན་མ་ཆད་པར་གཉིད་ཆག་ཟས་
བརྗེད་ཀྱིས་ཞབས་ཏོག་བྱས་པས་ད་ལྟ་ཁོང་ཡང་ཤ་རིད་པར་གྱུར་ཏེ་ལུས་་་
ཟུངས་ཅུང་ཟད་ཉམ་ཐག་པར་གྱུར་འདུག་
ཁ་བ་བབས་པའི་མཚན་མོའི་ནམ་མཁའ་ཐལ་གྱིས་བཀྲུས་པ་ལྟར་སྐྱ་ཐལ་
ལེར་འདུག་ཅིང་། སྒེའུ་ཁུང་གི་གས་སྲུབས་ལས་འཁྱག་སིབ་སིབ་ཀྱི་ལྷགས་
པ་གྲང་མོ་ཞིག་ནང་དུ་ལྡང་འོངས། སྐབས་དེར། གདངས་དམའ་ཞིང་
འབྲུ་མི་གསལ་བའི་སྐད་ཅིག་གིས་ཀུན་དགའ་རྒྱལ་མཚན་གཉིད་མ་སད་ལས་
སངས་པར་བྱས། ཁོང་མྱུར་དུ་གྲིམ་རིལ་ཅིག་བརྒྱབ་ནས་ཡར་ལངས་ཏེ་ཁང་
བའི་ནང་ཁྱོན་རབ་རིབ་ཙམ་ལས་མི་མཐོང་བའི་སྒྲོན་མེ་ཞིག་སྦར་བ་ན། ཨ་
ཙི། སྐབས་དེར། རྗེ་བཙུན་ཁོང་སྔར་ནས་མནལ་ལས་ལྡང་སྟེ་སྐུ་རྡོ་རྗེ་
སྐྱིལ་ཀྲུང་དུ་བཞུགས་ཤིང་ངག་ནས《འཇམ་དཔལ་མཚན་བརྗོད》ཟློ་བཞིན་
སྒྲོན་འོད་ཀྱི་འོག་ཏུ་འཛུམ་དམུལ་ལེར་ཚ་བོའི་ཕྱོགས་ལ་ཅེར་ཏེ་འདུག།
“རྗེ་བཙུན་ལགས། ཁྱེད་རང་སྙན་ལ་མི་འཛེམ་པར་མནལ་ལས་་་་
བཞེངས་སྔ་བ་ལ།”
རྗེ་བཙུན་གྲགས་པས་དབུ་ནང་དུ་ལྡེམ་ལྡེམ་བྱེད་པ་དང་སྔར་ལྟར་ཞལ་
ཟུར་འཛུམ་གྱིས་ཁེངས་ཏེ་ཅི་ཡང་མི་སྨྲ་བར་སྤྱན་ཟུང་དུ་ཐུགས་རབ་ཏུ་དགྱེས་
པའི་མདངས་ཤིག་མངོན་ནས་ཆོས་གསུང་བཞིན་བཞུགས།
ཀུན་དགའ་རྒྱལ་མཚན་མྱུར་དུ་རྗེ་བཙུན་གྱི་དྲུང་དུ་བཏུད་དེ་སྐད་དམའ་
མོས“རྗེ་བཙུན་ལགས། མདང་ཐོ་རངས་ཀྱི་དུས་སུ་ཁྱེད་ཀྱིས་སུ་དང་ཞལ་ཏ་
གནང་བ་ཡིན། ངའི་རྣ་ལམ་དུ་ཁྱེད་ཀྱིས་སུ་ཞིག་ལ་གསུང་འབྱོན་པ་ཐོས”
ཟེར།
30



ལེའུ་གཉིས་པ།
བླ་མའི་རྣལ་འབྱོར་གྱི་བྱིན་རླབས།
“ཁྱོད་ཀྱིས་ང་བསམས་ནས་མདང་དགོང་ཡང་གཉིད་སྐྱིད་པོ་ཞིག་ལོག་
མེད་པ་འདྲ” རྗེ་བཙུན་ཡོང་ཀུན་དགའ་རྒྱལ་མཚན་དང་བཅར་ཙམ་བྱས་
ཏེ“མདང་ནུབ། བདེ་བ་ཅན་གྱི་ཞིང་ཁམས་ནས་ལྷའི་ཕོ་ཉ་མང་པོས་རིན་
པོ་ཆེའི་དྲ་བས་བསྐོར་བའི་སེང་ཁྲིའི་ཐོག་ལ་རྒྱན་སྣ་ཚོགས་སྤྲས། མཆོད་
པའི་བཀོད་པ་ཕུན་སུམ་ཚོགས་ པ་ བཤམས་ཏེ་བདག་སྤྱན་འདྲེན་དུ་བྱུང་།
འོན་ཀྱང་། བདག་ནི་ཁྱེད་ཀྱི་ཕྱིར་དུ་བདེ་བ་ཅན་དུ་གཤེགས་མ་ཕོད་པར་
སྤྱན་འདྲེན་པ་རྣམས་ཕྱིར་ཟློག་ཐབས་བྱས།” ཞེས་གསུངས་པ་དང་། ཡུད་
ཙམ་དགོངས་རྗེས“ཀུན་དགའ་ལགས། ཉིན་འགའི་རྗེས་སུ་བདག་བདེ་བ་
ཅན་དུ་གཤེགས་དགོས་པར་འདུག”ཅེས་སྨྲས།
“རྗེ་བཙུན་ལགས། དེ་འདྲ་མ་གསུངས། ཁྱེད་རང་གཤེགས་པར་
གྱུར་ན་ཕྲན་ནི་ཁྱི་གུ་ལྟར་རྔ་མ་སྒྱིད་ཁུང་དུ་དྲངས་ནས་འདུག་དགོས་པ་མིན་
ནམ།” ཀུན་དགའ་རྒྱལ་མཚན་གྱིས་གཉོམ་ཆུང་ཆུང་གིས་ཞུས།
“ཅི་སྐྱོན། ང་མེད་ན་བླ་མ་གཞན་མེད་དམ། ངས་མྱུར་དུ་ཁྱོད་ལ་
མཚན་ཉིད་དང་ལྡན་པའི་བླ་མ་ཞིག་འཚོལ་ཆོག”
“རྗེ་བཙུན་ལགས། ད་ནི་ངས་གསལ་བོར་རྟོགས་ཡོད། ཁྱེད་ནི་
ངའི་བླ་མ་དམ་པ་ཡིན་པས་ངས་རྒྱ་མཚོ་འགྲམ་དུ་བཞག་སྟེ་བ་ཚཱའི་ཁྲོན་པ་མི་
འཐུང་།”
“ ཧ་ཧ་ཧ།” རྗེ་བཙུན་གྲགས་པ་ཐུགས་ཡིད་ཚིམས་པའི་གད་མོ་ཞིག་
བགད་དེ་ “རིགས་ཀྱི་བུ། འཆུག་སོང་། ང་ནི་ཁྱོད་ཀྱི་ཁུ་བོ་མིན་ནམ”
ཞེས་ཀུ་རེ་མཛད། །
“མིན། རྗེ་བཙུན་ལགས། ད་ནི་ང་ནར་སོན་འདུག ཀུ་རེ་མི་གསོལ་



，
：་ཟ་
གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
བར་མཁྱེན། ཀུན་དགའ་རྒྱལ་མཚན་གྱིས་མྱུར་དུ་ལག་ཟུང་ཐལ་མོ་སྦྱར་
ནས“ཁྱོད་ནི་སྐྱེ་བ་ཉི་ཤུ་རྩ་དྲུག་ལ་ངའི་བླ་མ་བྱས། ཁྱོད་ནི་ངའི་མཚན་ཉིད་
ལྡན་པའི་ངའི་བླ་མ་དངོས་ཡིན”ཟེར་ནས་ཡན་ལག་ལྔ་བོ་ས་ལ་གཏུགས་ཏེ་
ཕྱག་མང་དུ་བཙལ།
སྐབས་དེར། རྗེ་བཙུན་གྲགས་པ་རྒྱལ་མཚན་ཡང་ཐུགས་ལ་སྤྲོ་བ་ཚད་
མེད་ཅིག་རྒྱས་ཤིང་ཕྱག་གིས་ཌ་དྲིལ་སྐྱོད་ཅིང་ཞལ་ནས་གཟུངས་སྔགས་ཟབ་
མོ་ཞིག་གསུང་བཞིན་དངུལ་ལས་བཟོས་པའི་སྐུ་ཞིག་དང་འདྲ་བར་གཡོ་བ་
མེད་པར་ཡུན་རིང་ཞིག་འགོར་སོང་།།
ཉིན་དེ་ནས་བཟུང་། རྗེ་བཙུན་གྲགས་པས་ཀུན་དགའ་རྒྱལ་མཚན་ལ་
ལམ་ཟབ་མོ་བླ་མའི་རྣལ་འབྱོར་གནང་བའི་དུས་ལ་བབས་པ་མཐོང་ནས་ཆོ་ག་
སྤེལ་མགོ་བརྩམས། ཀུན་དགའ་རྒྱལ་མཚན་གྱིས་ཀྱང་རྗེ་བཙུན་གྲགས་པར་
སངས་རྒྱས་ཀྱི་འདུ་ཤེས་བསྐྱེད་ཅིང་། སངས་རྒྱས་ཐམས་ཅད་ཀྱི་ངོ་བོ་་་
འཕགས་པ་འཇམ་དཔལ་དུ་གཟིགས་ནས་མོས་གུས་ཐུན་མོང་མ་ཡིན་པ་
འཁྲུངས། ་་
ངོ་མ་ཀུན་དགའ་རྒྱལ་མཚན་ལ་ལམ་ཟབ་མོ་བླ་མའི་རྣལ་འབྱོར་གྱི་བྱིན་
རླབས་ཞུགས་རྗེས། དགུང་ལོ་བཅོ་ལྔའི་བར་དུ་རྗེ་བཙུན་གྲགས་པའི་དྲུང་དུ་
ལུས་དང་གྲིབ་མ་བཞིན་དུ་བཅར་ནས་ས་སྐྱ་གོང་མའི་གསུང་གི་བཅུད་མདོ་
སྔགས་ཀྱི་ཟབ་གནད་ཡོངས་སུ་རྫོགས་པ་ཁོང་དུ་ཆུད། དགུང་ལོ་བཅུ་དགུ་
པར་ཆོས་མངོན་པ་མཛོད་ཀྱི་ཟབ་ཆོས་ལེགས་པར་ནོད་ཅིང་། པད་དཀར་
བཞད་པའི་དུས་ཀྱི་མདངས་རབ་ཏུ་རྒྱས་པའི་ཚེ། འཕྲང་དུ་ཞུ་སྟོན་རྡོ་རྗེ་
སྐྱབས་ལ་བྱམས་ཆོས་སོགས་ལུང་གི་སྐོར། ཉི་ཤུ་པ་ལ་རྐྱང་འདུར་དུ་རྨ་བྱ་



ལེའུ་གཉིས་པ། བླ་མའི་རྣལ་འབྱོར་གྱི་བྱིན་རླབས། །
བྱང་བརྩོན་དང་གཙང་ནག་པའི་སློབ་མ་མཚུར་སྟོན་གཞོན་སེང་ལས་བོད་
བགྲེས་པོ་ནས་བརྒྱུད་པའི་ཚད་མའི་ཆོས་སྐོར། གཞན་ཡང་ཆ་པའི་སེང་ཆེན་
བརྒྱད་ཀྱི་རྩེགས་པ་དབང་ཕྱུག་སེང་གེ་ལས་བོད་ལ་གྲགས་པའི་གྲུབ་མཐའ་
བཞིའི་ཆོས་ཇི་སྙེད་པ། སྤྱི་བོ་ལྷས་པ་བྱང་ཆུབ་འོད་ལས་བོད་ལ་གྲགས་པའི་
ཞི་བྱེད་རྫོགས་ཆེན་གཅོད་དཀའ་གདམས་ལ་སོགས་པའི་གདམས་ངག་ཇི་སྙེད་
པ་བྱང་ཆུབ་སྟེ་རྒྱ་བོད་ཀྱི་གཞུང་ལ་མཁས་པའི་ལོ་ཙཱ་བ་ཆེན་པོར་གྱུར་པ་དང་
སྙན་པའི་གྲགས་པ་ཕྱོགས་ཀྱི་མཐའ་རུ་ཁྱབ།



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
-
-
ལེའུ་གསུམ་པ། འཁོན་ས་སྐྱའི་གདུང་རྒྱུད།
སྤྱི་ལོ1202ལོར།
ཉིན་འདིར། གཟིམ་སྤྱིལ་དཀར་པོའི་ནང་དུ་མགྲོན་པོ་གསར་བ་ཞིག་
ཕེབས། མགྲོན་པོ་དེ་ནི་དཔལ་ཆེན་འོད་པོ་སྟེ། གསར་བ་ཟེར་དོན་ནི་ཁོ་
རང་ལོ་ངོ་མང་པོའི་རིང་ལ་འདི་གར་ཐེངས་གཅིག་ཀྱང་ཡོང་མ་མྱོང་བའི་
སྟབས་རེད། ངོ་མ་བཤད་ན། དཔལ་ཆེན་འོད་པོ་ནི་དུས་བཞི་དབྱེར་མེད་
དུ་དབུས་གཙང་དང་མངའ་རིས་ལ་སོགས་པའི་ཡུལ་དུ་ནད་པ་སྡུག་བསྔལ་
ཅན་མང་པོ་བསྐྱབས་ཏེ་འགྲོ་དོན་ཁོ་ན་སྒྲུབ་ཀྱིན་ཡོད་པས་བུ་ཡི་གམ་དུ་རང་
དགར་ཡོང་ཁོམ་ག་ལ་ཡོད། ཡིན་ནའང༌། མི་རྒས་ན་ཡུལ་དང་བྱ་རྒས་ན་
ཚང་ཟེར་བ་ལྟར་ད་ལྟ་ལོ་ན་ཚོད་ཀྱིས་སྨིན་པས་གང་ལ་སོང་ནའང་རང་ཡུལ་
དྲན་ཞིང་སེམས་ཀྱང་བྱིས་པ་བུས་ཕྲུག་གི་སྟེང་དུ་ནམ་ཤོར་འདིར་ཤོར་མི་ཤེས།
ཁྱད་པར་དུ་ཀུན་དགའ་རྒྱལ་མཚན་ནི་ཕོ་སར་གྱི་དུས་ལ་བབས་ཡོད་པས་ཆུང་
མ་ཞིག་བླངས་ཏེ་སྔ་དྲོ་ཕ་མའི་རེས་དང་ཕྱི་དྲོ་བུས་ཕྲུག་གི་རེས་ཀྱི་འགན་ཁུར་
དེ་ཁོ་ལ་འགེལ་དགོས་སྙམ་ནས། ད་ཐེངས་གཙང་ཕྱོགས་སུ་ཕེབས་པའི་ཞོར་
ལ་རྗེ་བཙུན་གྲགས་པར་དོན་དེ་ཞུ་རུ་འོངས་པ་ཡིན།
དཔལ་ཆེན་འོད་པོ་ཕུ་བོའི་ཤག་ཏུ་འཛུལ་བ་ན། ཏག་ཏག་རྗེ་བཙུན་
ཁུ་དབོན་གཉིས་ཀྱིས་གུང་ཚིགས་གསོལ་བཞིན་པའི་སྒང་རེད། ཀུན་དགའ་
རྒྱལ་མཚན་གྱིས་སྨན་དྲི་བྲོ་བའི་ཨ་ ཕའི་ཏ་ལེན་མྱུར་དུ་ས་ལ་བླངས་པ་དང༌།
34



ལེའུ་གསུམ་པ། འཁོན་ས་སྐྱའི་གདུང་རྒྱུད།
ཕན་ཚུན་ཕྱོགས་གཉིས་ཀྱིས་ཁྱོད་བདེ་ང་སྐྱིདཾ་ཀྱི་འཚམས་འདྲི་བྱས་པའི་བར་
དུ་དཔལ་ཆེན་འོད་པོས་རྗེ་བཙུན་གྲགས་པར་གུས་ཕྱག་གསུམ་ཕུལ།
“འགྲོ་དོན་འཁྱོངས་སམ།” རྗེ་བཙུན་གྲགས་པས་གཟིམ་ཁྲིའི་ཐོག་
ནས་ཐབ་ཀྱི་ཡར་སྐྱེད་དུ་ཙོག་པའི་ནུ་བོ་ལ་ངག་འཇམ་པོས་ཁ་གྲགས་བྱུང་།
“ལོ་འདི་གར་ང་ཡུལ་གྲུ་མང་པོར་འགྲིམས། ངོ་མ། བོད་དང་བོད་
མིན་གྱི་ཡུལ་གང་ན་ཡང་འཁྲུག་ལོང་ དང་ན་ཚ་རྒྱུན་མི་ཆད་པར་འདུག”
དཔལ་ཆེན་འོད་པོས་བུ་ཡིས་དྲངས་པའི་ཇ་ལ་ཧུབ་གང་ཡང་མ་བྱས་པར་དེ་
ལྟར་ཞུས། །
“འཁྲུག་ལོང་དང་ན་ཚ་ཨེ།” ཀུན་དགའ་རྒྱལ་མཚན་གྱིས་ཧ་མ་གོ་བ་
འདྲ།
“འོ་ལོས། ཁྱད་པར་དུ་ཆིང་གེ་སེ0 ཡི་དམག་ཤུགས་ཀྱིས་སྟོབས་ངོམ་
ནས་སེམས་ཅན་རྣམས་ལ་སྡུག་བསྔལ་ཚད་མེད་སྐྱེལ་བཞིན་འདུག”
“ཆིང་གེ་སེ། ཆིང་གེ་སེ།” རྗེ་བཙུན་གྲགས་པས་བསྐྱར་ཟློས་ཙམ་
བྱས་ཏེ“ཧོར་གྱི་རྒྱལ་པོ་དེ་ནི་མི་སྡེ་ཁྲི་ཕྲག་བཞི་བཅུའི་མངའ་བདག་སྤྲུལ་བའི་
རྒྱལ་པོ་ཡིན་ཟེར་བས་སྟོབས་ཤུགས་ཆེ་ཟེར་ནི་རྣར་འགྲོ”གསུངས།
“ཆིང་གེ་སེས་རྒྱའི་རྒྱལ་ཁམས་ཀྱང་དབང་དུ་བསྡུས་འདུག” དཔལ་
ཆེན་འོད་པོས་ཡ་མཚར་མཚར་གྱིས་བཤད། །
“དཀོན་མཆོག་གསུམ་པོ་མཁྱེན། ངོ་མ་སྟོབས་ཤུགས་ཆེ་བར་འདུག”
རྗེ་བཙུན་གྲགས་པ་ཡང་ཅུང་ཟད་ཧ་ལས་སོང་། །
“ཧོར་ལ་སྟོབས་ཤུགས་ཇི་ལྟར་ཆེ་ཡང་དེ་ང་ཚོ་བོད་ལ་འབྲེལ་བ་མེད་
ཇིང་གིར་རྒྱལ་པོ་ལ་ཧོར་སྐད་དུ་ཆིང་གེ་སེ་ཟེར།
35



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
པས་གླེང་རིན་ཅི་ཡོད།” ཀུན་དགའ་རྒྱལ་མཚན་གྱིས་ཨ་ཕ་དང་ཁུ་བོའི་
གཏམ་ལ་ཉན་མ་འདོད་པར་རང་གི་དྲན་ཚུལ་ཞིག་བཤད།
རྗེ་བཙུན་གྲགས་པས་དབུ་ནང་དུ་ལྡེམ་ལྡེམ་གནང་བཞིན་མནོ་བསམ་
ཞིག་གཏོང་བ་ལས་ཅི་ཡང་མ་གསུངས།
“ཧེ་ཧེ།” དཔལ་ཆེན་འོད་པོ་ཁོང་དགོད་ཅིག་བྱས་ཏེ “དོན་དག་
བཤད་ནས་མི་ཤེས། ད་ལྟ་བོད་སིལ་བུར་ཐོར་ཏེ་གཅིག་གྱུར་གྱི་རྒྱལ་པོ་མེད་
པས་ནམ་ཞིག་ཧོར་གྱི་འདྲེ་ལག་བོད་དུ་མི་སྲིང་བའི་ངེས་པ་མེད”ཅེས་ཟེར།
“རྗེ་བཙུན་ལགས། ཁྱེད་ཀྱིས་གཟིགས་ན་ཁོ་ཚོས་གངས་ཅན་བོད་
ཡུལ་དུ་འདྲེ་ལག་རྐྱོང་སྲིད་དམ།” ཀུན་དགའ་རྒྱལ་མཚན་གྱིས་ ཨ་ཕའི་
གཏམ་ལ་ཡིད་མི་ཆེས་པ་ལྟར་གདོང་རྗེ་བཙུན་གྲགས་པར་འཁོར་ཏེ་དྲིས།
“ཅི་ལ་མི་སྲིད།” དཔལ་ཆེན་འོད་པོས་རྗེ་བཙུན་གྲགས་པར་ཁ་གྲག་
དབང་མི་སྟེར་བར་“ཧོར་གྱི་ལས་ནི་དམག་འཁྲུག་རྒྱག་རྒྱུ་དེ་ཁོ་ན་ཡིན་ཞིང་ཁོ་
ཚོས་ད་ལྟ་རྒྱལ་ཕྲན་སིམ་མ་ཐམས་ཅད་དབང་དུ་སྡུད་བཞིན་ཡོད་ལ། མི་
རིགས་གང་ཡིན་ལ་ངེས་པ་མེད་པར་ཐམས་ཅད་དཔྱ་ཁྲལ་ལས་གསུམ་གྱི་ཁྱུར་
འཇུག་གིན་ཡོད་པས་ནམ་ཞིག་བོད་འདི་ཡང་ཁོ་ཚོའི་སྡེར་མོའི་འོག་ལྷུང་ངེས་
ཡིན”ཟེར།
“འོ་ལོས། ཆིང་གེ་སེས་བོད་ཡུལ་དབང་དུ་སྡུད་འདོད་ན་དེ་ལ་ཚེགས་
ཆེན་པོ་མེད།” རྗེ་བཙུན་གྲགས་པས་ཀྱང་གདོང་ལ་སྐྱོ་མདོག་ཅིག་བསྟན་ཏེ་
དེ་ལྟར་གསུངས།
“འོ་ན་ཅི་དྲག” ཀུན་དགའ་རྒྱལ་མཚན་ལ་གློ་བུར་དུ་འཇིགས་སྐྲག་
ཅིག་སྐྱེས་པ་ལྟར“རྗེ་བཙུན་ལགས། དེས་ན་ནམ་ཞིག་བོད་པ་རྣམས་ལའང་
36



ལེའུ་གསུམ་པ། འཁོན་ས་སྐྱའི་གདུང་རྒྱུད།
འཕུར་སའི་གནམ་དང་འཛུལ་སའི་ཁུང་ཡོད་རྒྱུ་མ་རེད”ཅེས་ཟེར། །
“ཤུ —” རྗེ་བཙུན་ གྲགས་ པས་ དངན་པ་རིང་པོ་ཞིག་འཐེན་ཏེ
“ཧོར་སྡིག་པ་ཅན་དེ་ཚོ་ཆོས་ཀྱིས་མ་ཐུལ་ན་གང་གིས་གདུལ་ཨང་” གསུངས་
ནས་སླར་ཡང་སྤྱན་ཟུང་ལ་འབྱེད་འཛུམ་མེད་པར་བསམ་གཞིགས་ཤིག་གནང་
ནས་བསྡད།
“དེ་རེད། ཆོས་ཀྱིས་མི་ཐུལ་བ་གང་ན་ཡོད།” ཀུན་དགའ་རྒྱལ་
མཚན་གྱིས་རྗེ་བཙུན་གྱི་ཚིག་ལ་རྒྱབ་རྩ་བསྣན། ། ， །
“ཨེ… ”གློ་བུར་དུ་དཔལ་ཆེན་འོད་པོས་ཀྱང་དབུགས་རིང་ཞིག་ཕྱུངས་
ཏེ“རྗེ་བཙུན་ལགས། ད་འདང་རྒྱག་དང་སེམས་ཁྲལ་ཇེ་མང་ལ་བུད་ཐལ།
ད་ནི་ཀུན་དགའ་རྒྱལ་མཚན་ཡང་ཕྱིར་ཡུལ་དུ་སོང་ནས་ཁྱིམ་ཐབ་ཅིག་བཟུང་
སྟེ་འཁོན་ས་སྐྱའི་གདུང་རྒྱུད་སྐྱོང་རན་འདུག”ཟེར།
“ཀུན་དགའ་རྒྱལ་མཚན་གྱིས་འཁོན་ས་སྐྱའི་གདུང་རྒྱུད་སྐྱོང་དགོས་
ཟེར་རམ།” རྗེ་བཙུན་གྲགས་པ་ཐུགས་མ་དགྱེས་པར་ཞལ་ལྟག་པར་གཅུས་
，
，
སོང་།
“འོ་ལོས། ངེད་ཀྱི་འཁོན་ས་སྐྱའི་གདུང་རྒྱུད་ནི་རང་ག་བ་ཞིག་མིན།
གདུང་རྒྱུད་འདི་འཆད་དུ་བཅུག་ན་ག་ལ་འགྲིག” དཔལ་ཆེན་འོད་པོས་
སྐད་མགོ་ཅུང་ཟད་ཇེ་མཐོར་བཏང་སྟེ་དེ་ལྟར་བཤད། །
དེ་ཡང་གནའ་སྔ་མོར། མིང་ལ་སྤྱི་རིང་དང་གཡུ་རིང་། གཡུ་སེ་
བཅས་སུ་འབོད་པའི་ལྷའི་གཞོན་ནུ་སྤུན་མཆེད་གསུམ་ཡོད། ཁོ་ཚོ་འཇིག་
རྟེན་མི་ཡུལ་དུ་གཟིགས་མོར་ཕེབས་ཤིང༌། མི་རྣམས་དང་དགའ་བའི་རྩེད་
གྲོགས་དང་སྐྱོ་བའི་ངུ་རོགས་བྱས་ཏེ་དུས་ཡུན་རིང་བོ་ཞིག་འགོར། ཕྱིས་སུ་



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
མི་རྣམས་ཁོང་ཚོར་བརྩེ་བ་ཟབ་མོ་ཞིག་ཆགས་ཏེ་མི་ཡུལ་གྱི་རྒྱལ་པོར་བཞུགས་
དགོས་པའི་རེ་བ་ཞུས། ཡིན་ན་ཡང་། ཕུ་བོ་གཉིས་ཀྱིས་དེ་ལ་མ་གསན་
པར་ཕྱིར་སུམ་ཅུ་རྩ་གསུམ་གྱི་གནས་སུ་གཤེགས། ཤུལ་དུ་ལུས་པའི་སྤུན་
ཆུང་གཡུ་སེས་སྙིང་རྗེ་བསྒོམས་ནས་མིའི་རྒྱལ་པོ་མཛད་པའི་དམ་བཅའ་བརྟན་
པོ་བཀོད་ནས་བསྡད།
རྒྱལ་ པོ་ གཡུ་ སེ་ མི་ ཡུལ་དུ་བསྡད་དེ་ རིགས་ཀྱི་སྲས་བཞི་བྱུང་ཞིང་།
ནམ་མཁའ་ལྷ་ཡི་ཡུལ་ནས་གཅེན་པོ་གཡུ་རིང་གིས་དམག་རོགས་བྱས་ཏེ་་་
འདོང་གི་རུས་ཆེན་བཅོ་བརྒྱད་དང་འཐབ་སྟེ་དགྲ་ཟླ་ཐམས་ཅད་བྲན་དུ་
བཀོལ། དེ་ནས་གཅེན་པོ་གཡུ་རིང་ཡང་རེ་ཞིག་མི་ཡུལ་དུ་བཞུགས་ཏེ་་
དམུའི་བུ་མོ་དམུ་ཟ་ལྡེམ་ཟེར་བ་ཞིག་ཁབ་ཏུ་བཞེས་པ་དང་དེ་ལ་སྲས་བདུན་
བྱུང་ཞིང་མ་སངས་སྤུན་བདུན་ཞེས་གྲགས། ཡིན་ན་ཡང་། མཇུག་མཐར།
སྲས་ཆེ་བ་དྲུག་པོ་དང་ཡབ་རྗེ་གཡུ་རིང་སོགས་ཕྱིར་ལྷ་ཡུལ་དུ་གཤེགས་པས་
སྲས་ཀྱི་ཐ་ཆུང་དེ་མིའི་རྒྱལ་པོར་བཞུགས་དགོས་བྱུང་། དེ་ནས་སྲས་ཐ་ཆུང་
དེས་ཀྱང་ཐོག་ལྷ་འོད་ཅན་གྱི་བུ་མོ་ཐོག་ལྕམ་འུར་མོ་ཟེར་བ་ཞིག་བཙུན་མོར་
བསྟེན་ཏེ་རྒྱལ་སྲིད་བསྐྱངས། །
ནམ་ཞིག་གི་ཚེ། སྲས་ཐ་ཆུང་དེའི་ཡང་ཚ་ཀླུ་ཚ་རྟ་སོ་འོད་ཅན་གྱིས་
མོན་བཟའ་མཚོ་མོ་རྒྱལ་པོའི་ཁབ་ཏུ་བསུས་ཤིང་སྲས་ཤིག་བྱུང་ལ། དེ་ནི་
གཡའ་དང་སྤང་གི་མཚམས་སུ་སྐྱེས་པས་མཚན་ལ་གཡའ་སྤང་སྐྱེས་ཞེས་་་་་
བཏགས། གཡའ་སྤང་སྐྱེས་ནར་སོན་པ་ན། སྲིན་པོ་སྐྱ་རེངས་ཁྲག་མེད་ཟེར་
བ་ཞིག་དང་འཁྲུག་རྩོད་བྱུང་ནས་དེ་ཉིད་ཕྱི་མའི་ཡུལ་དུ་བརྫངས་ཤིང་ཆུང་མ་
མཛེས་སྡུག་དང་ལྡན་པ་ཞིག་ཡོད་པ་དེ་ཡང་འཕྲོག་སྟེ་ཁབ་ཏུ་བཞེས། རྗེས་



ལེའུ་གསུམ་པ། འཁོན་ས་སྐྱའི་གདུང་རྒྱུད།
སུ། རྒྱལ་པོ་དང་བཙུན་མོ་འདི་གཉིས་ལ་སྲས་ཤིག་འཁྲུངས། སྲས་དེ་ལྷ་དང་
སྲིན་པོ་འཁོན་པའི་བར་དུ་སྐྱེས་པ་ཡིན་པས་མིང་ལ་གཡའ་ཕྲུག་འཁོན་བར་
སྐྱེས་ཞེས་བཏགས། དེ་ནས་བཟུང་འཁོན་གྱི་གདུང་རྒྱུད་བྱུང་བ་ཡིན་ལ།
འཁོན་དཀོན་མཆོག་རྒྱལ་པོས་ས་སྐྱ་དགོན་པ་བཏབ་པ་ནས་བཟུང་ཁོང་གི་བུ་
རབས་ཚ་རྒྱུད་རྣམས་ལ་འཁོན་ས་སྐྱའི་གདུང་རྒྱུད་ཅེས་མིང་ཆགས་པ་རེད། །
ངོ་མ། རྗེ་བཙུན་གྲགས་པ་ནི་ཐུགས་རྒྱ་ཡངས་ཤིང་མཁྱེན་དཔྱོད་ལྡན་
པ་ཞིག་ཡིན་ན་ཡང་། ཉེ་ས་མི་མཐོང་རིང་ས་མཐོང་ཟེར་བའི་དཔེ་ལྟར།
ཁོང་གིས་ད་རེག་བར་ས་སྐྱའི་གདན་ས་འདི་རང་གི་གཉེན་ཚན་དུ་གྱུར་བའི་
འཁོན་གྱི་བུ་སུ་ལ་གཏོད་དགོས་པར་བསམ་བློ་བཏང་མྱོང་བ་ལས་འཁོན་ས་
སྐྱའི་གདུང་རྒྱུད་མུ་མཐུད་དུ་ཇི་ལྟར་སྐྱོང་དགོས་པའི་ཐད་ལ་ཐུགས་གཞིགས་
གཏན་ནས་བཏང་མ་མྱོང་། དེ་ནི་ཁོང་ཉིད་ས་སྐྱའི་ཁྲི་བ་སྔ་མ་དག་དང་མི་
འདྲ་བར་རྟེན་དགེ་བསྙེན་ཡིན་ཡང་ཇོ་མོ་མ་བཞེས་པར་རབ་བྱུང་བ་ལྟར་
བཙུན་པར་བསྡད་པའི་སྟབས་ལོས་ཡིན། -
དཔལ་ཆེན་འོད་པོས་རྗེ་བཙུན་གྲགས་པ་བསམ་གཞིགས་ཀྱི་ཀློང་དུ་ཚུད་
པར་བལྟས་ནས་རང་གི་ལྟ་ཚུལ་དེས་ཁོང་ལ་བསམ་རྒྱུ་ཞིག་བཞག་སོང་སྙམ་པ་
དང་། དེའི་མུར་ལོགས་ཀྱི་ཏ་ལེན་པང་དུ་བླངས་ཏེ་ཁ་འདིག་བཀྲོལ་ཞིང་
ནང་ནས་གླེགས་བམ་སྣ་ཐུང་བྲིས་མ་མཐུག་ཚད་ལ་མཐོ་གང་ལོངས་པ་ཞིག་
བཏོན་ནས་མཐོན་པོར་བཏེགས་ཏེ་རྗེ་བཙུན་གྱི་དྲུང་དུ་སོང་ནས་སྐད་དམའ་
མོས“རྗེ་བཙུན་ལགས།། ལོ་འདི་གར་ངས་གསོ་རིག་གི་བསྟན་བཅོས་འདི་
འདྲ་ཞིག་བརྩམས་ཁུལ་བྱས་ཡོད། ནོངས་པ་ཅི་མཆིས་ཉིད་ཀྱི་དྲུང་དུ་འཆག་
པར་མཛོད་ལ། རིན་པོ་ཆེ་ལགས་ནས་ད་རེག་བར་ངའི་བུ་ཆུང་འདི་ཆོས་ཀྱི་
3.



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
པ་
ལམ་དུ་བཀྲི་བའི་བཀའ་དྲིན་གྱི་གཏང་རག་ཏུ་འབུལ་ལོ”ཟེར་བཞིན་ཁོང་རིན་
པོ་ཆེའི་ཕྱག་ཏུ་གཏད། ་་་་་་་་་
རྗེ་བཙུན་གྲགས་པས་གླེགས་བམ་ཚུར་བཞེས་ཏེ་གླེགས་ཐག་བཀྲོལ་ནས་
ཞལ་ཕྱེ་བ་ན། ཤོག་ངོས་དང་པོའི་ངོས་སུ་ཐིག་གི་རྒྱུ་བཏབ་ཡོད་པ་དང་
དབུས་སུ《གསོ་རིག་གི་བསྟན་བཅོས་བརྒྱུད་ཆུང་ཉི་མའི་འོད་ཟེར»ཞེས་་་་
མཚན་བྱང་ཡང་བཀོད་འདུག ཁོང་གིས་མགུལ་བ་ཡོན་པོར་གཟུར་ཏེ་ཤོག་
ལྷེ་འགའ་ཕར་སློག་ཚུར་སློག་ཙམ་བྱས་ནས“ཡག་པོ་འདུག ཡག་པོ་འདུག
ཁྱོད་ཡུལ་ཕྱོགས་མང་པོར་འགྲིམས་ཏེ་ནད་པ་གསོ་བཅོས་ཀྱི་ཞོར་ལ་བསྟན་
བཅོས་འདི་འདྲ་ཞིག་བརྩམས་གྲུབ་པ་ནི་ཡི་རང་བའི་གནས་ཤིག་རེད”ཅེས་
གསུངས་རྗེས་ཡང་དབུགས་རིང་ཞིག་བཏོན་ནས“ནུ་བོ་ལགས། ཡིན་ན་
ཡང་ཁྱོད་ཀྱི་དམིགས་ཡུལ་དེ་ངས་མི་ཤེས་རྒྱུ་མེད། ངས་བལྟས་ན་འཁོན་ས་
སྐྱའི་གདུང་རྒྱུད་དེ་ཀུན་དགའ་རྒྱལ་མཚན་ལ་བསྐྱང་དུ་བཅུག་ན་མི་འགྲིག་
པར་གདའ། དེ་ལས་ཁོང་རབ་ཏུ་བྱུང་ན་ཆོས་ལེགས་པོ་ཞིག་འཁྱོངས་ངེས”
ཞེས་སྨྲས། ་་་་་་་་་་་་་་་་
“རྗེ་བཙུན་ལགས། འོ་ན་འཁོན་ས་སྐྱའི་གདུང་རྒྱུད་སུས་ སྐྱོང་།”
དཔལ་ཆེན་འོད་པོས་འཚབ་མ་འཚུབ་ཀྱིས་ཞུ་ཅི་ཐུབ་བྱས།
“ནུ་བོ་ཟངས་ཚ་བསོད་ནམས་རྒྱལ་མཚན་གྱིས་བསྐྱང་ན་ཅིས་མི་ཆོག”
སྐབས་དེར། ཀུན་དགའ་རྒྱལ་མཚན་ཡང་ཁ་གྲགས་བྱུང་། ཟངས་ཚ་བསོད་
ནམས་རྒྱལ་མཚན་ཟེར་བ་ནི་ཀུན་དགའ་རྒྱལ་མཚན་དང་ཕ་མ་གཅིག་པའི་
སྤུན་མཆེད་ཡིན་ལ། ཁོ་རང་ཀུན་དགའ་རྒྱལ་མཚན་ལས་ལོ་གསུམ་གྱིས་
གཞོན་པ་དང་ཆུང་དུས་གནས་འདིར་ཡོང་སྟེ་ཁུ་བོ་རྗེ་བཙུན་གྲགས་པའི་དྲུང་
40



ལེའུ་གསུམ་པ། འཁོན་ས་སྐྱའི་གདུང་རྒྱུད།།
ནས་ས་སྐྱའི་ཆོས་ལུགས་ལ་སྦྱངས་མྱོང་ཞིང་། དད་པ་དང་བརྩོན་འགྲུས་
ཤིན་ཏུ་ཆེ་མོད། འོན་ཀྱང༌། ལོ་འགའ་འགོར་རྗེས། ཨ་ཕ་ཕྱོགས་ཡར་
མར་ཀུན་ཏུ་ནད་པ་གསོ་བཅོས་སུ་འགྲོ་དགོས་པ་དང་། ཁྱིམ་ན་ལོ་ན་ཅུང་
བགྲེས་པའི་ཨ་མ་དང་ངང་གཤིས་དྲང་པའི་སྲིང་མོ་གཅིག་མ་གཏོགས་མེད་
པས་ཁོ་རང་ཕྱིར་ལོག་སྟེ་ཁྱིམ་གྱི་འཚོ་ཚིས་ལ་མི་གཞོལ་ཐབས་མེད་བྱུང༌། དེ་
ལྟ་ན་ཡང་། ཁོ་ནི་ལས་ལ་འཇོན་ཞིང་བརྩོན་པ་ལྡན་པའི་ཁར་གཟུགས་་
བོངས་ཆེ་ལ་རྩལ་སྟོབས་འཛོམས་པའི་ཕོ་རྒོད་ཅིག་ཡིན་པས་སྐྱ་བོ་ཁ་གདང་
གྲོང་ན་ཁོ་མ་བུ་ཚོ་ལས་འཚོ་བ་སྐྱིད་པའི་ཁྱིམ་ཚང་ཧ་ཅང་ཉུང་།
རྗེ་བཙུན་གྲགས་པས་ཀུན་དགའ་རྒྱལ་མཚན་གྱིས་ཨ་ཕར་ལན་བཏབ་པ་
ཐུགས་ལ་བབས་ནས་ཞལ་གྱི་དཀྱིལ་འཁོར་དུ་འཛུམ་མདངས་ཤིག་རྒྱས་པ་དང་
སྤྱན་གྱི་རྒྱལ་མོ་འདའ་བ་མེད་པར་དཔལ་ཆེན་འོད་པོའི་གདོང་ལ་གཏད་དེ་
ཁོས་ཅི་ཟེར་ལ་གསན་ནས་བསྡད།
“འཁོན་ས་སྐྱའི་གདུང་རྒྱུད་དེ་ཟངས་ཚ་གཅིག་པུས་ཇི་ལྟར་སྐྱོང་།”
“ཧ་ཧ་ཧ།” “ཧེ་ཧེ་ཧེ།” ་ རྗེ་བཙུན་ཁུ་དབོན་གཉིས་ལྷན་དུ་གད་མོ་
ཐག་གེ་བ་ཞིག་བགད། ་
དཔལ་ཆེན་འོད་པོ་ཅུང་ཁ་སྐྱེངས་པོར་གྱུར་པ་ལྟར་སྐད་མགོ་ཇེ་དམར་
གྱུར་ཏེ “སྤྱིར་འཁོན་ས་སྐྱའི་གདུང་རྒྱུད་དེ་ཟངས་ཚ་གཅིག་པུས་སྐྱོང་མི་ཐུབ་
པའི་གནས་ལུགས་མེད་མོད། འོན་ཀྱང་། མི་གཅིག་ནི་རླུང་ཁའི་མར་མེ་
ལྟ་བུ་ཡིན་པས་དེ་ལ་ལྟོས་པ་ཅི་ཡོད”ཅེས་ཟེར།
“ཨ་ཕ་ལགས། ང་རབ་ཏུ་འབྱུང་འདོད། ཁྱོད་ཀྱིས་གེགས་མ་་་་
བྱེད” ཀུན་དགའ་རྒྱལ་མཚན་གྱིས་གྲུང་ཞིང་སྒྲིན་པའི་མིག་ཟུང་ཨ་ཕའི་



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
གདོང་ལ་གཏད་དེ་ཞུ་བ་བྱས།
“འཁོན་ས་སྐྱའི་གདུང་རྒྱུད་ལ་རབ་ཏུ་འབྱུང་བའི་སྲོལ་མེད། རྗེ་་
བཙུན་ལགས། ཁྲི་བ་གོང་མ་རྣམས་ཀྱང་དེ་ལྟར་མིན་ནམ། ཨེ། འདི་
ལྟར་སོང་ན་ནམ་ཞིག་ངེད་འཁོན་ས་སྐྱའི་གདུང་རྒྱུད་འཆད་པར་མི་འགྱུར་
རམ།” དཔལ་ཆེན་འོད་པོའི་གདོང་ལ་སྐྱོ་མདོག་སྡུག་པོ་ཞིག་ཤར་འདུག
ངོ་མ། དཔལ་ཆེན་འོད་པོས་བཤད་པ་ལ་ཡང་གནས་ལུགས་མེད་པ་ག་
ལ་ཡིན་ཏེ། རྗེ་བཙུན་གྲགས་པའི་ཡར་སྔོན་ལ་དགོན་པའི་ཁྲི་བ་སོ་སོས་་
འཁོན་ས་སྐྱའི་གདུང་རྒྱུད་འཛིན་པའི་ཆེད་དུ་སྐྱེས་པ་གཅིག་གིས་ཇོ་མོ་འགའ་
རེ་ཁབ་ཏུ་བསུས་ཏེ་ས་སྐྱའི་ཆོས་སྲིད་གཉིས་ཀར་དབང་བསྒྱུར་ཞིང་མངའ་
ཐང་དགུང་དང་མཉམ་པ་བྱུང་། ཡིན་ན་ཡང་། རྗེ་བཙུན་གྲགས་པའི་
དུས་སུ་སླེབས་པ་ན། འཁོན་ས་སྐྱའི་གདུང་རྒྱུད་དུ་གཏོགས་པའི་མི་རབས་
ནི་ཁོང་དང་དཔལ་ཆེན་འོད་པོ་སྤུན་གཉིས་ལས་མ་ལུས། དེ་ལྟ་ན་ཡང་རྗེ་
བཙུན་གྲགས་པས་ཁྲི་བ་སྔ་མ་རྣམས་ཀྱི་རྗེས་མ་འབྲངས་པར་ཇོ་མོ་ཁྱིམ་དུ་བསུ་
མ་འདོད་པས་འོད་གསལ་ལྷ་ནས་མཆེད་པའི་འཁོན་ས་སྐྱའི་གདུང་རྒྱུད་འདི་
མཇུག་མཐར་དཔལ་ཆེན་འོད་པོ་གཅིག་པུས་སྐྱོང་དགོས་བྱུང་། དཔལ་ཆེན་
འོད་པོར་ཡང་ཀུན་དགའ་རྒྱལ་མཚན་དང་ཟངས་ཚ་གཉིས་ལས་འཁོན་རྒྱུད་
འཛིན་པའི་བུ་མེད་པས། གལ་ཏེ་ཀུན་དགའ་རྒྱལ་མཚན་ཡང་རབ་ཏུ་བྱུང་
བར་གྱུར་ན་རིགས་ཀྱི་ཁུར་ལྕི་མོ་དེ་ཟངས་ཚ་གཅིག་པུས་བསྣམ་དགོས་པར་
འགྱུར་པས་དངོས་གནས་ཕངས་སེམས་སྐྱེ་དགོས་པ་ཞིག་མིན་ནམ།
“ནུ་བོ་ལགས། འཁོན་ས་སྐྱའི་གདུང་རྒྱུད་ལ་རབ་ཏུ་འབྱུང་མི་ཆོག་
པའི་རྒྱུ་མེད་དེ། ང་ཐོས་རྒྱུ་ཅན་མིན་ཀྱང་ལྟ་རྒྱ་ཅན་ཡིན། བཀའ་སྡེ་སྣོད་
42



ལེའུ་གསུམ་པ། འཁོན་ས་སྐྱའི་གདུང་རྒྱུད།
ཀྱི་ཆོས་ལ་མ་བལྟས་པ་ཙམ་མེད། རང་ཉིད་ཀྱང་དགེ་སློང་ཞིག་བསྒྲུབས་ན་
དགོངས་ཏེ་འདུལ་ལུང་ཕྱི་མོ་ཐུབ་མར་གཟིགས། དེ་ནས་དགེ་སློང་མི་འགྲུབ་
པའི་ལུང་བྱུང་བས་མ་བསྒྲུབས་པ་ལགས། འོན་ཀྱང་། ཀུན་དགའ་རྒྱལ་
མཚན་ནི་སྐྱེ་བ་སྔ་མའི་བག་ཆགས་སད་དེ་རབ་བྱུང་འགྲུབ་པར་འགྱུར་བས་ཁོ་
ལ་ཆོས་བགེགས་མ་བཏང་ན་བཟང་།” རྗེ་བཙུན་གྲགས་པ་ཁམས་མ་དྭངས་
པར་ཚིག་རྣལ་མོ་འགའ་གསུངས་བྱུང་། །
“ཙང་། ཙང་ཙང་།” གློ་བུར་དུ་ཚོགས་ཅོང་གི་སྒྲ་རྣ་བ་འགས་པ་ལྟ་བུ་
ཞིག་གཟིམ་སྤྱིལ་དཀར་པོའི་ནང་དུ་ཁྱབ་འོངས་ལ། ཚོགས་སུ་ཕེབས་བཞིན་
པའི་ཆོས་པ་རྣམས་གཡུལ་ལ་འཇུག་པའི་འཐབ་མོ་བ་དང་འདྲ་བར་བྲེལ་་་
སྟབས་ཀྱིས་རང་རང་གི་ཤུག་ལས་སྒོར་འབུད་ཀྱིན་འདུག
དཔལ་ཆེན་འོད་པོ་ས་སྐྱ་དགོན་ནས་ཕྱིར་སྐྱ་བོ་ཁ་གདང་དུ་ལོག་པའི་
ཉིན་དེར། རྗེ་བཙུན་གྲགས་པས“ཁྱེད་ཀྱི་བུ་འདི་རབ་ཏུ་འབྱུང་མི་འབྱུང་གི་
དོན་དེ་ད་དུང་ཅུང་སྔ་བར་འདུག”གསུངས་ནས་ཁོའི་དམིགས་སྒོ་འཆོལ་བར་
བྱས་པ་དང་། ཁོ་རང་གཅིག་པུར་ཁུ་དབོན་གཉིས་ཀྱིས་སྐྱེལ་མ་བྱས་ཏེ་མི་
རྐྱང་རྟ་རྐྱང་དུ་འགྲོ་རུ་བཅུག ཡིན་ན་ཡང་། ཉིན་དེ་ནི་སྤུན་མཆེད་ལྷན་
འཛོམས་དང་ཕ་བུ་ངོ་འཕྲད་ཀྱི་མཐའ་མཇུག་གི་ཉི་མ་ཞིག་ཡིན་པ་སུ་ཞིག་གིས་
མཁྱེན། གནམ་ལོ་མ་ཚེས་ཀྱི་ཡར་སྔོན་ཏག་ཏག་དེར། དཔལ་ཆེན་འོད་པོ་
ཁོ་ཚོ་དང་ཁ་གྱེས་སོང་། དེ་ནི་སྔོན་དུས་ཁོ་རང་ས་སྐྱ་དགོན་དུ་ཕེབས་ཏེ་
ཕྱིར་ལོག་པ་དེ་དང་མི་འདྲ་བར་འཇིག་རྟེན་མི་ཡུལ་དང་གཏན་ནས་གཏན་དུ་
བྲལ་སོང་བ་རེད། ཡིད་ཕངས་པ་ལ། ཉིན་དེར། འཁོན་ས་སྐྱའི་གདུང་
རྒྱུད་ཀྱི་ཆེད་དུ་ཁོས་རྗེ་བཙུན་གྲགས་པར་ཐུགས་རླུང་བསླངས་པ་དང་། རྗེ་
43



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
བཙུན་གྲགས་པས་ཀྱང་ས་སྐྱའི་ཆོས་རྒྱུད་སྤེལ་བའི་སླད་དུ་ཁོ་ལ་བཀའ་བཀྱོན་
མི་ཉུང་བ་ཞིག་བཏང༌། དེར་མ་ཟད། བུ་ཀུན་དགའ་རྒྱལ་མཚན་གྱིས་
ཀྱང་རང་ཉིད་རོབ་ཏུ་འབྱུང་བའི་ཕྱིར་དུ་ཕ་རྒན་ལ་འཛུམ་མདངས་དགའ་
ཡལ་ལེ་བ་ཙམ་ཡང་སྟོན་མ་ཐུབ། །
རྗེ་བཙུན་གྲགས་པས་རང་གི་གཅུང་བོ་གཅིག་པུ་ཡིད་ལ་དྲན་ཐེངས་རེར་
མཇུག་མཐའི་དྲན་རྟེན་དུ་གྱུར་བའི་འབུལ་བ་སྟེ《བརྒྱད་ཆུང་ཉི་མའི་འོད་
ཟེར»ཕྱག་ཏུ་བཞེས་ཏེ་སྤྱན་ཆབ་བསིལ་བཞིན་ཐུགས་ཀར་སྦྱོར་བར་བྱེད་ལ།
བུ་ཀུན་དགའ་རྒྱལ་མཚན་ཡང་ཉིན་མཚན་གཉིས་ཀར་ཡིད་གདུང་བས་མནར་
ཏེ་ཤ་ཟད་དེ་རུས་པར་ཐུག་འདུག ནམ་རྒྱུན་རྗེ་བཙུན་གྱིས་ཨ་ཕའི་སྨན་
དཔེ་དེ་ཕྱག་ཏུ་བཞེས་སྐབས་ཁོང་གི་དྲན་པའི་གདུང་བ་ལྷག་ཏུ་འཕེལ་ནས་
དཔྲལ་བའི་མིག་ཟུང་ལས་མཆི་མའི་རྒྱུན་ཆུ་མིག་བཞིན་དུ་བརྡོལ་ནས་ཡོང་། ་
ཡང་གུང་ཚིགས་ཀྱི་སྐབས་ཤིག་ལ། རྗེ་བཙུན་གྲགས་པས་རང་གི་ནུ་བོ་
དྲན་ནས《བརྒྱུད་ཆུང་ཉི་མའི་འོད་ཟེར》མདུན་ཅོག་ཐོག་ཏུ་བླངས་ཏེ་གླེགས་
ཐག་བཀྲོལ་བྱུང་།
“ཁ་ ཆེ་ པཎ་ ཆེན་ ཤཱཀྱ་ ཤཱི་ བོད་དུ་ ཕེབས་ འདུག་ ཟེར་ བ་ ཨེ་ བདེན།
ཚོགས་སུ་དེ་འདྲ་གླེང་གིན་འདུག” དེ་རིང་ཀུན་དགའ་རྒྱལ་མཚན་ལ་ནམ་
རྒྱུན་གྱི་སྡུག་བསྔལ་དེ་མེད་པར་ཞལ་རས་སུ་མ་དགའ་བའི་ཉམས་ཤིག་མངོན་
ནས་འདུག
རྗེ་བཙུན་གྲགས་པས《བརྒྱད་ཆུང་ཉི་མའི་འོད་ཟེར»གྱི་ཞལ་འབྱེད་
བཞིན་དབུ་ནང་དུ་ལྡེམ་ལྡེམ་འགའ་བྱས།
ས།
།
44 ་་་



གས པསུ་ . . ，，
，་
ལེའུ་གསུམ་པ། འཁོན་ས་སྐྱའི་གདུང་རྒྱུད།།
“འཁོར་དུ་པཎ་ཆུང་དགུ་༧ཁྲིད་འདུག་ཟེར།” ཀུན་དགའ་རྒྱལ་་་
མཚན་གྱིས་གོང་མཛུབ་གུག་གུག་ཅིག་བྱས་ཏེ་མ་རངས་པའི་ཉམས་ཀྱིས་བཤད།
རྗེ་བཙུན་གྲགས་པས་སྔར་བཞིན་དབུ་ནང་དུ་ལྡེམ་ལྡེམ་འགའ་བྱས།
ཀུན་དགའ་རྒྱལ་མཚན་གྱིས་ཡུད་ཙམ་ལ་བསམས་རྗེས “རྗེ་བཙུན་་་་་
ལགས། ངས་ཁོ་ཚོར་ཆོས་རྩོད་ཅིག་རྒྱག་འདོད། བརྩེད་ཆོག་གམ”ཞེས་
ཞུས།
རྗེ་བཙུན་གློ་བུར་དུ་ཁོང་དགོད་ཅིག་ཤོར་ཏེ“ཁྱོད་ཀྱིས་སྟོང་རྨི་མ་རྨིས”
ཞེས་གསུངས།
“ཁ་ཆེའི་མི་འདི་ལྟར་འཁོར་གྱིས་བསྐོར་ནས་བོད་དུ་ཕེབས་པ་འདི་བོད་
ཀྱི་མཁས་པ་ཚོར་ཟུར་ཟ་བྱས་པ་མིན་པའི་ངེས་པ་སུ་ལ་ཡོད། ངོ་མ་ངས་ཁོ་
ཚོར་ཉམས་སད་ཅིག་བྱ་འདོད།” ཀུན་དགའ་རྒྱལ་མཚན་གྱིས་རང་གི་རིག་
པའི་ངར་ཁ་གནོན་མ་ཐུབ་པ་འདྲ།་
རྗེ་བཙུན་གྲགས་པས་དཔལ་ཆེན་འོད་པོའི་བསྟན་བཅོས་ལ་གཟིགས་
མཚམས་བཞག་སྟེ“བུ་ཆུང་། པཎ་ཆེན་འཁོར་དང་བཅས་པ་ནི་ཕྱི་ནང་རིག་
པའི་གནས་མཐའ་དག་ལ་ནང་བྱན་ཆུད་པའི་པཎྜི་ཏ་ཆེན་པོ་ཡིན་ལ། བོད་
འདིར་ནི་རིག་པའི་གནས་ལྔ་ཡང་ཆེར་དར་མེད་པ་ཡིན་ན་ཁྱོད་ཀྱིས་ད་དུང་ཀུ་
རེ་རྩེ་རྒྱུ་ཡིན་ནམ”གསུངས།
ཚིག་དེ་ཐོས་པས་ཀུན་ དགའ་རྒྱལ་མཚན་ཁ་སྐྱེངས་ཏེ་ངོ་གདོང་ཡང་
དམར་པོར་གྱུར་པ་དང་རེ་ཞིག་དགུན་གྱི་ཁུ་བྱུག་བཞིན་དུ་གྲགས་འགུལ་མེད་
1) . དབུ་ཕར་ལ་མཁས་པ་སུ་ག་གྷ་ཤི། སྔགས་འདུལ་ལ་མཁས་པ་ཛ་ཡ་རན། སྒྲ་དང་མངོན་པ་ལ་མཁས་
པ་བི་བུདྡྷ་ཙན་དུ། ཚད་མ་ལ་མཁས་པ་ད་ན་ཤཱི་ལ། ཙན་དྲ་པ་ལ་མཁས་པ་སཾགྷ་ཤྲཱི། མངོན་པ་གོང་འོག་ལ་སུ་མ་
ཏི་གཏྟ། དུས་འཁོར་ལ་མཁས་པ་ཛི་ན་སུ་པ་ཏེ། སྤྱོད་འཇུག་ལ་མཁས་པ་མ་ས་བོ་དྷི། པཎྜི་ཏ་ཛཱ་ཡ་ཤི་བཅོས་
45



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
པར་གྱུར།
རྗེ་བཙུན་གྲགས་པས་དགོངས་གཞིགས་ཟབ་མོ་ཞིག་གནང་རྗེས“ཀུན་
དགའ་ལགས། དེ་ལས་ངས་ཁྱོད་ལ་ཐབས་གཞན་ཞིག་སློབ”ཟེར་བཞིན་གཟིམ་
ཁྲི་ལས་སྐུ་མདུན་དུ་བསྣུར་ཙམ་བྱས་ཏེ“ཁྱོད་ཀྱི་ཕ་དམ་པ་འདས་ནས་ད་བར་
ཕལ་ཆེར་ལོ་ངོ་གཅིག་འཁོར་སོང་། ངས་བལྟས་ན་ཁྱོད་ཁ་ཆེ་པཎ་ཆེན་ལ་
མཇལ་ནས་ཕའི་གཤེགས་རྫོངས་ཀྱི་སྐུ་སྐལ་ཞིག་འབུལ་ཨེ་ཐུབ་བལྟས་ན་་་་་
བཟང”གསུངས།
“ལགས་སོ།”
“ཡང་གཅིག་བཤད་ན།” རྗེ་བཙུན་གྲགས་པས་ཐུགས་ལྷོད་ལ་་་་༌་
བབས་ཏེ “འདི་གའི་མཁས་པར་གྲགས་པ་ཕལ་ཆེ་བ་ཁྱོད་ཀྱིས་སློབ་དཔོན་དུ་
མ་བསྟེན་པ་མེད་པས་གོ་སྐབས་འདིར་ཁྱོད་ཀྱིས་པཎ་ཆེན་པར་ཆོས་འབྲེལ་
ཞིག་ཞུ་ཨེ་ཐུབ་བལྟས་ན་འགྲིག” ཅེས་གསུང་བཞིན་སྤྱན་འབྲས་གྱིས་མདུན་
ཅོག་ཐོག་ཏུ་ཡོད་པའི《བརྒྱུད་ཆུང་ཉི་མའི་འོད་ཟེར》ལ་གཡོ་བ་མེད་པར་
གཟིགས་ཏེ“གལ་ཏེ་ཁོང་སློབ་དཔོན་དུ་བསྟེན་ཐུབ་པ་བྱུང་ན། རབ་བྱུང་གི་
སྡོམ་པ་གནང་བའི་རེ་བ་ཡོད། རབ་བྱུང་གྲུབ་ན་ཡབ་ཀྱི་རྗེས་སུའང་ཆོས་
དེས་ཕན”གསུངས།
ཀུན་དགའ་རྒྱལ་མཚན་གྱིས་ཀྱང་ཡུད་ཙམ་ལ་བསམས་རྗེས“ལགས་སོ།
གལ་ཏེ་ང་རབ་བྱུང་བ་ཞིག་བྱུང་ན་ཕའི་དགེ་རྩ་ལྷག་ཏུ་འཁྱོངས་ངེས་ཡིན”
ཟེར།
“དེས་ན་སང་ཉིན་ནས་ཁྱོད་ལམ་དུ་ཆ་རྩིས་བྱོས། པཎ་ཆུང་རྣམས་ལ་
ཡང་དད་པ་བརྟན་པོ་འཆང་དགོས།” རྗེ་བཙུན་གྲགས་པས་སྐད་ཤུགས་ཇེ་
46



ལེའུ་གསུམ་པ། འཁོན་ས་སྐྱའི་གདུང་རྒྱུད།
ལྗིད་དུ་བཏང་ནས““པཎ་ཆེན་པ་ད་ལྟ་ཁྲོ་ཕུར་ཕེབས་བཞིན་པའི་སྒང་ཡིན་
མོད། ལམ་དུ་དུས་ཡུན་རིང་པོ་འགྱངས་ངེས་ཡིན་པས་ཁྱོད་ཀྱིས་འདྲི་བཙད་
བྱེད་བཞིན་འགྲོ་དགོས།”
“ལགས་སོ།” །
“འོ། ད་དུང་བརྗེད་མི་རུང་བ་ཞིག་ལ། པཎ་ཆེན་དང་མཇལ་ན་ཁྱོད་
ཐོག་མར་ཁྲོ་ཕུ་ལོ་ཙཱ་བ་དང་འཕྲད་ཐབས་བྱོས། ཁོང་ནི་པཎ་ཆེན་བོད་དུ་
སྤྱན་འདྲེན་མཁན་ཡིན།”
ཁྲོ་ཕུ་ལོ་ཙཱ་བ་ཟེར་བ་ནི་ཁྲོ་ཕུ་ཚུལ་ཁྲིམས་ཤེས་རབ་ལ་བསྟན་པ་ཡིན་
ཞིང་། ཁོང་ནི་ཡུལ་འདིར་སྐད་གྲགས་ཆེ་བའི་བླ་མ་ཀུན་ལྡན་རས་པའི་ས་
དབོན་པོ་ཡིན་ལ་སློབ་མ་ཡང་ཡིན། དགུང་ལོ་བཅུ་དགུ་པར་ཁུ་བོའི་དྲུང་
ནས་བསྙེན་པར་རྫོགས། མཁས་པའི་བྱ་བ་རྣམ་གསུམ་ལས་རྩོད་པ་ལ་ལྷག་ཏུ་
མཁས། ཉེ་སྔོན། ཀུན་དགའ་རྒྱལ་མཚན་དང་ཐེངས་གཅིག་མིན་གཉིས་
མིན་དུ་ཆོས་རྩོད་མཛད་མྱོང་ཡང་རྒྱལ་ཕམ་གྱི་དབྱེ་བ་མ་བྱུང་བས་ཁོང་རྣམ་
གཉིས་ནི་གཅིག་གིས་གཅིག་ལ་གདེང་འཇོག་ཚད་མེད་བྱེད་ཅིང་ཆོས་གོས་མི་
གཅིག་པ་མནབས་པའི་ཆོས་གྲོགས་བློས་ཐུབ་ཡིན། དེ་བས་རྗེ་བཙུན་གྱིས་
“ཁྲོ་ཕུ་ལོ་ཙཱ་བ་དང་འཕྲད་ཐབས་བྱས་ན་དོན་ཐམས་ཅད་བདེ་བླག་ཏུ་འགྲོ”
ཞེས་གསུངས་པ་ལ་གནས་ལུགས་ཆེན་པོ་ཡོད།
ཕྱི་ཉིན། ཞོགས་པའི་ཉི་མ་ཡར་ཤར་གྱི་དུས་དང་བསྡོངས་ནས་ཀུན་
དགའ་རྒྱལ་མཚན་ཀྱིས་རྗེ་བཙུན་གྲགས་པའི་བཀའ་གསུང་སྤྱི་བོར་བཏེགས་ཏེ་
ཡབ་ཀྱི་གཤེགས་རྫོངས་ཀྱི་སྐུ་སྐལ་དང་ཕྱག་རྟེན་གྱ་ནོམ་པ་ཞིག་རྒྱབ་ཏུ་འཁུར་
ནས་ས་སྐྱ་དགོན་པ་དང་ཁ་གྱེས། ཉིན་གུང་ཡོལ་བའི་སྐབས་སུ་ད་གཟོད་
47



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
གཙང་གི་ཆུ་མིག་རིང་མོའི་དགོན་འདབས་སུ་བསླེབས།སྟབས་ལེགས་ནས་ཁྲོ་ཕུ་
ལོ་ཙཱ་བས་གཙོ་བྱས་པའི་དགེ་འདུན་དྲུག་ཅུ་ལྷག་གིས་དར་གདུགས་རོལ་མོ་
དང་བཅས་པའི་བསུ་བའི་བཀོད་པ་རྒྱ་ཆེན་བཤམས་ཏེ་པཎ་ཆེན་དང་པཎ་
ཆུང་རེ་རེ་རིན་པོ་ཆེའི་བྱེ་བྲག་གིས་བརྒྱན་པའི་ཁྱོགས་ལ་བཞུགས་སུ་གསོལ་ཏེ་
སྤྱན་འདྲེན་གྱིན་པ་དང་འཕྲད་པར་མ་ཟད། ཁྲོ་ཕུ་བྱམས་པའི་དཔལ་གྱི་
བཀའ་དྲིན་ལ་པཎ་ཆེན་འཁོར་དང་བཅས་པར་བདེ་བླག་ཏུ་མཇལ་བ་དང་
ཕྱག་རྟེན་དང་བཅས་ཡབ་དཔལ་ཆེན་འོད་པོའི་གཤེགས་རྫོངས་ཀྱི་གདུང་སྐལ་
ཡང་འབུལ་ཐུབ་པ་བྱུང་། །
མཚན་མོར་དེར། པཎ་ཆེན་འཁོར་དང་བཅས་པ་ཆུ་མིག་རིང་མོར་
ཞག་བཞུགས་གནང་བ་དང་ཀུན་དགའ་རྒྱལ་མཚན་ཡང་ཁྲོ་ཕུ་བྱམས་པའི་
མགྲོན་གྱི་གཙོ་བོར་གྱུར་ཏེ་ཁོང་ཚོ་གཟིམ་ཁང་ཉམས་དགའ་བ་ཞིག་ཏུ་འདུས་
ཏེ་ནམ་ཕྱེད་ཡོལ་བའི་བར་དུ་ཞལ་ཏ་གནང་། །
པཎ་ཆེན་ཤཱཀྱ་ཤྲཱི་ནི་སྐུ་གཟུགས་མཐོ་ཞིང་རྒྱུགས་པ་དང་བྲང་ཁོག་དང་
ཕྲག་ཞེང་ཡངས་ལ་ལུས་ནས་ཚུལ་ཁྲིམས་ཀྱི་དྲི་ཞིམ་ལྡང་བ་ཞིག་ཡིན་པས་་
མཐོང་བ་ཉིད་ནས་དད་པའི་སྤུ་ལོང་ཅིག་ཅར་གཡོ་བར་བྱེད། ཁོང་གི་དབུ་
ཞྭའི་འདབས་ནས་མཐོང་ཐུབ་པའི་ཟ་འགྲམ་གྱི་དབུ་སྐྲ་དུང་ལྟར་དཀར་པོར་
གྱུར་འདུག་ལ། ཞལ་རས་ཀྱི་མདངས་ནི་རབ་ཏུ་རྒྱས་ཤིང་དཔྲལ་གཉེར་སྲབ་
བུ་ཙམ་ལས་ཆགས་མེད་པས་དགུང་ཚོད་ཀྱང་དཔོག་དཀའ་བ་ཞིག་འདུག
འོན་ཀྱང་ཁྲོ་ཕུ་ལོ་ཙཱ་བས་མཚམས་སྦྱོར་བྱས་པ་ལྟར་ན་ཁོང་ཉིད་དགུང་ལོ་དོན་
བརྒྱད་ཀྱི་འཚོ་གཞེས་ཡིན་ཟེར།
“པཎ་ཆེན་ལགས། ཁྱེད་རང་དགུང་ལོ་འདི་འདྲ་མཐོ་ན་རང་ཡུལ་དུ་
48



ལེའུ་གསུམ་པ། འཁོན་ས་སྐྱའི་གདུང་རྒྱུད།
མི་བཞུགས་པ་ཅི་ལགས།” ཞལ་ཏ་གནང་ནས་བར་སྐབས་ཤིག་ཏུ་ཐོན་རྗེས་
ཀུན་དགའ་རྒྱལ་མཚན་གྱིས་ཚམ་ཚོམ་མེད་པར་དེ་ལྟར་དྲིས་བྱུང་།
ཀུན་དགའ་རྒྱལ་མཚན་གྱི་དྲི་བ་དེས་པཎ་ཆེན་གྱི་ཞལ་མདོག་གློ་བུར་དུ་
འགྱུར་བར་བྱས། ཁོང་གིས་ཅི་ཡང་གསུངས་མི་འདོད་པའི་ཉམས་ཀྱིས་སྤྱན་
ཟུང་ག་ལེར་བཙུམས་ཤིང་ཞལ་སྒྲོས་མུར་མུར་གྱིས་ངག་ནས་ཅི་ཞིག་བཟླས་
རྗེས་སྐད་དམའ་མོས“ང་ནི་རྒྱ་གར་དཔལ་ནཱ་ལེན་དྲ་དགོན་གྱི་མཁན་ཐོག་
ཡིན། ཉེ་སྔོན་སྙིང་ལ་གདོན་ཞུགས་པའི་དུ་རུ་ཀ ཡི་དམག་གིས་དགོན་སྡེ་
ཐམས་ཅད་གཏོར་ཞིང་དགེ་འདུན་པ་རྣམས་ཕྱོགས་བཞི་མཚམས་བརྒྱད་དུ་
བདས། ང་ཡང་སྡོད་མ་ཚུགས་པར་བཻཌཱུརྱའི་ཆོང་འདུས་སུ་བྲོས་ཡོང་བ་
ཡིན”ཞེས་སཾ་སྐྲ་ཏའི་སྐད་དུ་གསུངས།
“རྒྱ་གར་ཆོས་ཀྱི་ཡུལ་དུ་ཡང་ཆོས་ཀྱི་ཉམ་ང་འབྱུང་བ་འདི་ཡ་རེ་ང་
ཨང་། ཀུན་དགའ་རྒྱལ་མཚན་གྱིས་ཀྱང་སཾ་སྐྲ་ཏའི་སྐད་ཀྱིས་བཤད་ཅིང་།
ཡུད་ཙམ་བསམས་རྗེས“ཡང་གཅིག་བཤད་ན་དེ་ནི་རྒྱལ་བའི་ལུང་བསྟན་དུ་
བསྟན་པ་བྱང་ནས་བྱང་དུ་དར་གསུངས་པ་དེའི་ལྟས་ཀྱང་རེད”ཅེས་བཤད། །
པཎ་ཆེན་པས་ཀུན་དགའ་རྒྱལ་མཚན་གྱི་ལྟ་བར་འཐད་པའི་བརྡ་ལ་ཞལ་
རས་འཛུམ་གྱིས་བཀྲུས་ཏེ་སྔར་བཞིན་དབུ་ནང་དུ་ལྡེམ་ལྡེམ་འགའ་བྱས་ཏེ
“འོ་ལོས། བྱང་ཕྱོགས་ཁ་བ་ཅན་གྱི་ཡུལ་འདིར་ལོ་ཙཱ་བ་དང་མཁས་པ་་
རྣམས་ སྐུ་ ན་ གཞོན་ པས་ ཆོས་ སྤེལ་ བ་ ལ་ མཐུན་ རྐྱེན་ འཛོམས་ པོ་འདུག”
གསུངས།
“ད་ལྟ་བོད་ན་ཡང་ཆོས་རྒྱུད་མང་པོ་དར་འདུག་ལ། གྲུབ་མཐའ་སྣ་
ཚོགས་ཀྱི་ཕྱོགས་ཞེན་འཐེན་ནས་རྒྱལ་བའི་བསྟན་པ་ཡང་སྤེལ་དཀའ་བར་
49



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
འདུག” ཀུན་དགའ་རྒྱལ་མཚན་གྱིས་པཎ་ཆེན་འཁོར་དང་བཅས་པར་
མཚམས་སྦྱོར་དང་འགྲེལ་བཤད་ཞིབ་མོ་ཞིག་རྒྱག་རྩིས་བྱས།
པཎ་ཆེན་པས་དོན་དེ་སྔར་ནས་མཁྱེན་ཡོད་པའི་ཚུལ་གྱིས་སླར་ཡང་དབུ་
ལྡེམ་བཞིན་ཀུན་དགའ་རྒྱལ་མཚན་གྱི་མགོའི་རལ་བ་དང་ལུས་ཀྱི་གོས་སོགས་
ལ་ཡང་བསྐྱར་ཞིབ་ལྟ་ཞིག་བྱས་ཏེ“ཁྱེད་ས་སྐྱ་པ་ནི་གོས་དཀར་ལྕང་ལོ་ཅན་གྱི་
ཁྱིམ་སྔགས་པ་ཤ་སྟག་ཡིན་ནམ”ཞེས་དྲིས་བྱུང་།
“ས་སྐྱའི་ཁྲི་བ་གོང་མ་རྣམས་ནི་དེ་ལྟར་ཡིན་ཀྱང༌། བདག་གི་ཁུ་བོ་བླ་
མ་རྗེ་བཙུན་གྲགས་པ་རྒྱལ་མཚན་ནི་རྟེན་དགེ་བསྙེན་ཡིན་ཡང་ཁྱིམ་ཐབ་་་
བཞེས་མེད་པ་དང་ཚུལ་ཁྲིམས་གཙང་བས་རབ་བྱུང་བས་ཀྱང་བཙུན་ལ། ཤ་
ཆང་ཡང་ཞལ་ལ་མི་བཞེས”ཞེས་ཞུས།
པཎ་ཆེན་པས་སྨིན་མ་དཔྲལ་བའི་དཀྱིལ་དུ་བསྡུས་ཏེ “ཀུན་དགའ་རྒྱལ་
མཚན་ལགས། གསང་སྔགས་གསར་རྙིང་གང་བྱེད་ཀྱང་རབ་ཏུ་འབྱུང་ཆོག་
པ་ཡིན་ན་ས་སྐྱའི་ཁྲི་བ་སྔ་མ་དག་གིས་ཅིའི་ཕྱིར་ཁྱིམ་ཐབ་བསྟེན་པ་ཡིན”ཞེས་
དྲིས།
“དེ་ནི་འཁོན་ས་སྐྱའི་གདུང་རྒྱུད་སྐྱོང་བའི་ཆེད་ཡིན་ཤས་ཆེ།” ཀུན་
དགའ་རྒྱལ་མཚན་གྱིས་ཅི་ཡང་མི་བསམ་པར་དེ་ལྟར་ལན་བཏབ།
“འཁོན་ས་སྐྱའི་གདུང་རྒྱུད་ཟེར་བ་ནི་ཅི་ལགས།” པཎ་ཆེན་པས་ཧ་
མ་གོ་བར་དྲིས།
ཀུན་དགའ་རྒྱལ་མཚན་གྱིས་སྐད་ཆ་ཆུ་བཞུར་བཞུར་གྱིས་ཡིད་དབང་
འགུག་ལ་མཚར་སྣང་ཆེ་བ། སྤྲོ་སྣང་ཆེ་ཞིང་གསོན་ཉམས་ལྡན་པའི་འཁོན་
གྱི་གཏམ་རྒྱུད་མགོ་ནས་མཇུག་བར་དུ་བཤད་པ་ན། པཎ་ཆེན་འཁོར་དང་
50



ལེའུ་གསུམ་པ། འཁོན་ས་སྐྱའི་གདུང་རྒྱུད།
བཅས་པ་ཡང་གཏམ་རྒྱུད་ཀྱི་འགྲོས་དང་བསྟུན་ནས་རེ་འགར་ལྷ་ཡུལ་དུ་་་
བཞུགས་པ་དང་སྐབས་འགར་མི་ཡུལ་དུ་རྩེན་པའི་སྣང་བ་ཉམས་དགའ་བ་
ཞིག་བྱུང་ནས་ངལ་དུབ་ཀྱང་རྨང་ནས་སངས་ཟིན་པའི་ཚོར་བ་ཞིག་སྐྱེས།



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
ལེའུ་བཞི་པ།
ཁ་ཆེ་པཎ་ཆེན་སྤྱན་དྲངས་པ།
ཀུན་དགའ་རྒྱལ་མཚན་ས་སྐྱ་དགོན་དང་ཁ་གྱེས་མ་ཐག་ནུ་བོ་ཟངས་ཚ་
བསོད་རྒྱལ་སླར་ཡང་འདི་གར་ཡོང་ནས་རྗེ་བཙུན་གྲགས་པར་ཞབས་ཏོག་བྱས།
སྤྱིར་ཁོང་རིན་པོ་ཆེར་གསུང་ལས་སྐྱེས་པའི་སློབ་མ་སྟོན་ཀའི་སྤྲིན་ལྟར་འདུ་
བཞིན་ཡོད་པས་ཞབས་ཞུ་མཛད་པའི་དགོས་པ་མེད་མོད། ཚ་བོ་ཞིག་གིས་
ཁུ་བོའི་སྐུ་རྗེས་འབྲངས་ཏེ་ཞབས་ཏོག་མཛད་ན་བླ་མ་སུ་འདྲ་ཞིག་ཡིན་ཡང་
ཐུགས་མི་དགྱེས་པ་ག་ལ་སྲིད།
ཟངས་ ཚ་ བསོད་ ནམས་ རྒྱལ་ མཚན་ ས་ སྐྱར་ ཕེབས་ པ་ ནས་ བཟུང་།
དགོན་པའི་ཆགས་དབྱིབས་དང་བཀོད་པ་ལ་རྩ་བ་ནས་འགྱུར་ལྡོག་བྱུང་སོང་།
ད་ལྟ་དཔོན་པོ་རི་ནས་མར་བལྟས་ཚེ་དགོན་པ་ཧྲིལ་བོ་ད་སོ་མ་བཞེངས་པའི་
འཕྲུལ་སྣང་ཉམས་དགའ་བ་ཞིག་སྟེར། དེ་ནི་ཁོས་ཇུས་གཞི་བཀོད་ཅིང་ལས་
སྣེ་མཛད་དེ་དགོན་པའི་ཕྱིའི་ལྕགས་རི་རྒྱ་བསྐྱེད་ཡོད་པའི་སྟབས་རེད། དེ་
ཡང་དགོན་པའི་ལྕགས་རིའི་རྒྱ་ཁྱོན་ནི་སྔར་དང་བསྡུར་ན་ལྡབ་ཀྱིས་ཆེ་ཞེས་
བཤད་ཆོག་པ་ལས་ཟངས་ཚའི་འཆར་གཞི་དངོས་ནི་འདི་ལས་ཀྱང་ལྡབ་འགས་
ཆེ་བ་ཡིན་ཏེ། ཁོས་ཐོག་མར་ལྕགས་རི་སྐོར་སྐབས “མོན་གྲོག་ལ་འོབས་
གཡོན་བྱེད། འབལ་གྲོག་ལ་འོབས་གཡས་བྱེད། ས་དཀར་པོ་ཁོངས་སུ་
འཇུག དཔོན་པོ་རི་ལ་བྱང་བྱེད། ཁའུགཙང་པོ་ལ་ལྷོ་བྱེད” ཅེས་བཤད་
པ་ལ། བགྲེས་པོ་ཀུན་ན་རེ། “དེ་ཙམ་བྲང་ཁང་གིས་མི་ཁེངས། འཚམས་པ་
52



ལེའུ་བཞི་པ། ཁ་ཆེ་པཎ་ཆེན་སྤྱན་དྲངས་པ།
ཞིག་བསྐོར་བར་ཞུ”ཟེར་ནས་བཀག
“འོ་ན་ཁྱེད་ཚོས་དེ་ལྟར་ཞུ་བ་ནན་ཆེ་ན། ངས་མདའ་རྒྱང་གང་གི་
ཚད་ནས་བསྐོར་བར་བྱ།”
ཉིན་དེར། ཟངས་ཚ་བསོད་ནམས་རྒྱལ་མཚན་ཡུལ་མི་རྣམས་ཀྱིས་
རུབ་པར་བསྐོར་ནས་དགོན་འདབས་ཀྱི་མཆོད་ཞིང་ཆེན་མོའི་ལྷོ་སྣེ་ཞིག་ཏུ་
བསྡད། མདའ་མོ་གཞུ་ལ་སྦྱར་ཞིང་ཤུགས་ཀྱིས་རྣ་ཚར་འཐེན་ནས་སིར་སྒྲ་
དང་བཅས་བྱང་ཕྱོགས་སུ་མིག་ཞགས་ཀྱིས་ཟིན་དཀའ་བའི་སྣེ་གཞན་ཞིག་ཏུ་
བཏང་སྟེ “འདི་ལས་ཆུང་དུ་གཏོང་རྒྱུ་མིན། དགོན་གནས་ཆུང་དྲགས་ན་
གྲུབ་མཐའ་གཞན་གྱིས་བརྙས་བཅོས་ཐོག་ཡོང”ཞེས་བཤད།
དགོན་པའི་ལྕགས་རི་བསྐྱེད་རྗེས་ཀྱི་ཉིན་ཞིག་གི་ནངས་མོ། རྗེ་བཙུན་
གྲགས་པས་ཟངས་ཚ་བསོད་ནམས་རྒྱལ་མཚན་ལ“ཚ་བོ། ཕྱིའི་ལྕགས་རི་ཆེ་
ན་ནང་གི་རྟེན་ཁང་ཡང་བཟང་དགོས། དེས་ན་དགོན་པའི་ནང་དུ་གཙུག་
ལག་ཁང་དང་གཟིམ་ཁང་འགའ་བཞེངས་རན་འདུག འོན་ཀྱང་། ས་སྐྱ་འདི་
ཀླུའི་ཕོ་བྲང་གི་སྟེང་ན་ཆགས་ཡོད་པས་གནས་ལེགས་པོ་ཞིག་དཀོན་པར་་་་
འདུག་ལ། ངས་ད་རེག་བར་ཀླུ་ནག་པོ་འཁུན་ཤེས་དང་འཐབ་ནས་ཁོ་རང་
སྤ་བཀོང་པར་བྱས་པས་མདང་དགོང་ངའི་རྨི་ལམ་དུ་ཡོང་ནས་ང་ལ་ཞུ་བ་
འཐེན་ཏེ་ས་སྟེར་རྒྱུ་ཁས་བླངས་ཡོད། ཁྱོད་ཀྱིས་བལྟས་ན་ཅི་འདྲ་ལགས”
ཞེས་གྲོས་བཏོན།
“རྗེ་བཙུན་ལགས། ། ངས་ཀྱང་དེ་ལྟར་དྲན་ཀྱིན་ཡོད། ད་ལྟ་ཕུ་བོ་
ཀུན་དགའ་རྒྱལ་མཚན་གྱི་སྙན་གྲགས་ཉིན་རེ་ནས་ཉིན་རེར་རླུང་ལྟར་ཕྱོགས་
སུ་ཁྱབ་ཀྱིན་ཡོད་པས་ས་སྐྱ་དགོན་པ་ཡང་སྔར་ལས་འདའ་མེད་དུ་བསྡད་ན་ག་
53་



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
ལ་ འགྲིག ཁྱེད་ ཀྱིས་ ཇི་ ལྟར་ གསུངས་ པ་ དེ་ བཞིན་ བསྒྲུབ་ པར་ བྱ།”
ཟངས་ཚ་བསོད་ནམས་རྒྱལ་མཚན་གྱིས་ཡིད་ལ་སྤྲོ་སྣང་ཞིག་རྒྱས་ཏེ་དེ་ལྟར་
ལན་བཏབ།
རྗེ་བཙུན་གྲགས་པས་ཚ་བོའི་ཚིག་དེ་གསན་མ་ཐག་སྙིང་ཁོང་དུ་བདུད་
རྩི་ཞུགས་ པ་ ལྟར་དབང་རྩའི་སྦུབས་ལམ་དུ་སྤྲོ་བས་བརྟས་ཏེ་ཟངས་ཚའི་ས་
གདོང་ལ་མཐེབ་ཆེན་བསྒྲེངས་ནས“རིགས་ཀྱི་བུ། ངར་བ་རེད། ངར་བ་
རེད། ཁྱོད་ཀྱི་ཁོག་ན་ལ་རྒྱ་རྡོ་ལོག་འདྲ་བ་ཞིག་འདུག”གསུངས།
དབྱར་དགུན་སྟོན་དཔྱིད་ཀྱི་དུས་ཚིགས་རེ་རིའི་ཚ་གདུངས་དང་གྲང་
ངར། ཁ་ཆར་བུ་ཡུག་གི་གནོད་འཚེ། གཞན་ཡང་ཆོས་པ་དང་མཇལ་བ།
ལས་ཀ་པ་དག་གི་འུར་ཟིང་གི་ཁྲོད་དུ། ཟངས་ཚ་བསོད་ནམས་རྒྱལ་མཚན་
གྱིས་ཉིན་མཚན་གྱི་དབྱེ་བར་མི་ལྟ་བར་ལྷ་བཟོ་དང་ཤིང་བཟོ། རྡོ་བཟོ་
སོགས་ཀྱི་ལག་ཤེས་པ་དང་ས་རྐོ་རྡོ་སློག་གི་ལས་ཀ་པ་རྣམས་ཀྱི་ལས་མགོ་ཁྲིད་
དེ་ལོ་ངོ་གཉིས་ཀྱི་རིང་དུ་གཙུག་ལག་ཁང་ཞིག་དང་གཟིམ་ཁང་ཆེན་པོ་ཞིག་
བཞེངས་པར་མ་ཟད། ད་དུང་འཁོན་དཀོན་མཆོག་རྒྱལ་པོའི་ནང་རྟེན་་་
གསེར་གྱི་གདུང་ཁང་། ས་ཆེན་ཀུན་དགའ་སྙིང་པོའི་ནང་རྟེན་བཀྲ་ཤིས་སྒོ་
མང་། དཔལ་ཆེན་འོད་པོའི་ནང་རྟེན་གསེར་སྐུ་སོགས་ཞིག་གསོ་བྱེད་དགོས་
པ་རྣམས་ཞིག་གསོ་བྱས། གསར་དུ་བཞེངས་དགོས་པ་དག་གསར་ད་་་་་་
བཞེངས་ནས་གཙུག་ལག་ཁང་གི་མཚན་ལ་དབུ་རྩེ་ལྷ་ཁང་དང་གཟིམ་ཁང་གི་
མིང་ལ་གཞི་ཐོག་གཟིམ་ཁང་ཞེས་བཏགས། དགོན་པ་འདིར་ཁྲི་བ་སྔ་མ་
དག་གི་རིང་ལ་བཞེངས་པའི་བ་རིའི་ཐུགས་དམ་གྱི་རྟེན་ལི་མའི་སྒྲོལ་མ་ལྷ་ཁང་
དང་མགོན་ཁང་སོགས་ལྷ་ཁང་ཆུང་བ་མང་དུ་ཡོད་ཀྱང༌། དབུ་རྩེ་ནི་དགོན་
54



ལེའུ་བཞི་པ། ཁ་ཆེ་པཎ་ཆེན་སྤྱན་དྲངས་པ།
པའི་ཅུང་བྱང་མཐའི་གནས་སུ་ཀྲོང་ངེར་འགྱིང་ཞིང་ལྷན་ནེར་ཆགས་པས་
བལྟས་པ་ཉིད་ནས་དད་པའི་སྤུ་ལོང་ཅིག་ཅར་གཡོ་བར་བྱེད་ཅིང་། ནམ་
རྒྱུན་ཞོགས་པའི་མཚམས་སྤྲིན་གྱི་འོག་དང་། དགོང་གའི་ལྷག་ཟིར་གྱི་འོག་ཏུ་
གསེར་ཟངས་ཀྱི་རྒྱ་ཕིབས་སྟེང་ནས་ལྷག་པར་མིག་དབང་འཕྲོག་པའི་བཀྲག་
མདངས་ལམ་ལམ་དུ་འཕྲོ་བར་བྱེད། །
ད་ལྟ། དབུ་རྩེ་གཙུག་ལག་ཁང་དུ་འཁོན་ས་སྐྱའི་གདུང་རྒྱུད་ཀྱི་བླ་མ་
དང་ཁྲི་བ་རིམ་བྱོན་གྱི་སྐུ་རྟེན་མ་ཚང་བ་མེད་པ་དང་། ཁྱད་པར་དུ་རང་གི་
གཅུང་པོ་དཔལ་ཆེན་འོད་པོའི་གསེར་གྱི་སྐུ་གདུང་ཡང་བཞེངས་ཡོད་པས།
རྗེ་བཙུན་གྲགས་པར་མཚོན་ན་གཙུག་ལག་ཁང་འདི་ནི་གཞན་དང་མི་འདྲ་
བར་དཔྲལ་བའི་སྤྱན་དང་ཁོང་གི་སྙིང་བཞིན་ཐུགས་རྩིས་ལྷག་པར་ཆེ། དེ་
བས་ཁོང་གིས་སྐུ་གདུང་རེ་རེ་ལ་གདུགས་དང་རྒྱལ་མཚན། བླ་བྲེ་སོགས་ཀྱི་
རྒྱུན་བྲེས་པ་དང༌། རིན་པོ་ཆེའི་གདུང་ཁེབས་མཛེས་པར་སྤྲས་པར་མ་ཟད།
ད་དུང་དེ་དག་གི་དྲུང་དུ་རྒྱུན་པར་མར་མེ་བརྒྱ་རྩ་བརྒྱད་རེ་བཙུགས་པས་དབུ་
རྩེ་ལྷ་ཁང་དུ་ཉིན་མཚན་གང་ཡིན་ཀྱང་མུན་པ་སྲབ་བུ་ཙམ་འཐིབས་མ་མྱོང་།
ངོ་མ། ཟངས་ཚ་བསོད་རྒྱལ་གྱིས“ དགོན་པ་ཆེ་ན་མཇལ་བ་མང་། སྐུ་
རྟེན་མང་ན་དད་པ་ཡོང་”ཞེས་བཤད་མྱོང་བ་ཅིས་མ་བདེན། དགོན་པའི་
ལྕགས་རི་རྒྱ་བསྐྱེད་པ་དང་དབུ་རྩེ་ལྷ་ཁང་གསར་དུ་བསྐྲུན་ཞིང་སྐུ་རྟེན་མང་པོ་
བཞེངས་པ་ནས་བཟུང་། ས་སྐྱ་དགོན་པའི་སྙན་གྲགས་དེ་གཙང་ཕྱོགས་ཀྱི་
ཡུལ་གྲུ་ལས་བརྒལ་ཏེ་སྟོད་མངའ་རིས་དང་བར་དབུས་ཡུལ། སྨད་མདོ་
ཁམས་སོགས་སུའང་ཁྱབ་པས་ཕྱོགས་བཞི་མཚམས་བརྒྱད་ནས་ཡོང་བའི་ས་
མཇལ་བ་ཡང་སྔར་ལས་ལྷག་པོར་ཉིན་རེ་ནས་ཉིན་རེར་ཇེ་མང་དུ་འགྲོ་བཞིན་
55



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
འདུག
ཉིན་ཞིག ཉི་མ་ནུབ་རིའི་ཕག་ཏུ་ཡིབ་ལ་ཉེ་བའི་སྐབས་སུ། གཟིམ་
སྤྱིལ་དཀར་པོའི་ནང་དུ་མཇལ་བ་སྐོར་ཞིག་བསླེབས། མཇལ་བ་དེ་ཚོ་ནི་
ཟངས་ཚ་བསོད་ནམས་རྒྱལ་མཚན་གྱིས་དབུ་རྩེ་ལྷ་ཁང་ནས་ཁྲིད་ཡོང་བ་རེད།
ཁོ་ཚོའི་ཁྲོད་ན་ལོ་ན་ཤིན་ཏུ་བགྲེས་པའི་རྒན་པོ་ཞིག་ཡོད་པ་དེས་རྗེ་བཙུན་
གྲགས་པ་ལྟར་མགོ་ལ་རལ་བ་ལྕི་མོ་ཞིག་བསྣམས་ཡོད་པ་དང༌། སྐྲའི་ཉག་མ་
ཐམས་ཅད་ཚ་རུ་ལྟར་དཀར་པོར་གྱུར་འདུག་ལ། མ་ནེའི་མགོ་ན་ཡང་སྨ་ར་
དཀར་པོ་སྤར་གང་འཕྱང་འདུག འོན་ཀྱང་ཁོ་ཚོའི་གོན་པའི་ཆ་ལུགས་ནི་
འདི་གའི་ཆོས་པ་རྣམས་དང་མི་འདྲ་བར་སྟོད་གོས་དཀར་པོ་བྲང་རྒྱུན་ཅན་
གོང་ཁར་གསེར་སྐུད་འཐེན་པ་ཞིག་དང༌། ལུས་སྨད་དུ་ཤམ་ཐབས་ཀྱི་རྣམ་
པ་ལྟར་བཟོས་པའི་གོས་དམར་སྨུག་རེ་མནབས་འདུག་པས་ཆོས་བརྒྱུད་གང་གི་
ཁོངས་སུ་གཏོགས་པའི་ཆོས་པ་ཡིན་པའང་བཤད་དཀའ།་་་་་
རྗེ་བཙུན་གྲགས་པ་རང་གི་གཟིམ་ཁྲིར་བཞུགས་ཤིང་གདོང་ལ་འཛུམ་
གྱིས་ཁེངས་ཏེ་མཇལ་བ་རྣམས་གང་གི་ཡིན་པ་དང་། གང་ནས་ཡོང་བ་དྲིས།
“དབུས་ནས་ཡོང་། ཕ་ཡུལ་མདོ་སྨད་ནས་ཡིན།” ་མཇལ་་་་་་
བགྲེས་པོ་དེས་ཇི་མི་སྙམ་པར་དེ་ལྟར་བཤད་བཞིན་ཐོག་མར་གུས་གུས་ཞུམ་
ཞུམ་གྱིས་རྗེ་བཙུན་ལ་ཕྱག་གསུམ་བཙལ་ཞིང་མཇལ་ཁ་ཞུས་རྗེས། མཇལ་བ་
གཞན་དག་ལྟར་གཉོམ་ཆུང་ཆུང་དུ་མི་སྡོད་པར་རང་ཁྱིམ་དུ་བསླེབས་པའི་
སྣང་བ་ལྟར་སྐྱིལ་ཀྲུང་རྒྱ་གྲམ་འདྲ་བ་ཞིག་བསྣོལ། སྐད་མགོ་མཐོན་པོས་ཁ་
བརྡ་བྱེད་ཅིང་། ལག་ཟུང་གིས་ངག་ལ་རམ་འདེགས་བྱས་ཏེ་ཉམས་འགྱུར་
སྣ་ཚོགས་སྟོན་ཅི་ཐུབ་བྱེད། དེར་བལྟས་ན། ་ ཁོ་ནི་བླ་མ་དང་དཔོན་པོར་
56



ལེའུ་བཞི་པ། ཁ་ཆེ་པཎ་ཆེན་སྤྱན་དྲངས་པ།
འགྲོགས་ནས་ལོབས་ཡོད་པའི་མཇལ་བ་ཞིག་ཡིན་པ་ཤེས་ཐུབ།
རྗེ་བཙུན་གྲགས་པས་ད་རེག་བར་མདོ་སྨད་ནས་ཡོང་བའི་མཇལ་བ་མང་
པོ་མཐོང་མྱོང་མོད། ཐེངས་འདིའི་མཇལ་བ་རྣམས་ནི་གཞན་དང་མི་འདྲ་
བར་འགྲོགས་བདེ་གཤིབ་བདེ་ཞིག་ཡིན་པས་གླེང་མོལ་བྱེད་ཀྱིན་བྱེད་ཀྱིན་ཁོང་
ལ་སྤྲོ་སྣང་ཞིག་འཁྲུངས་ཏེ་གཏམ་གྱི་བརྗོད་བྱ་ཇེ་མང་དུ་སོང་། མཚམས་
ཤིག་ལ། རྗེ་བཙུན་གྲགས་པས་ཞལ་ཟུར་འཛུམ་གྱིས་ཁེངས་ཤིང་ངག་འཇམ་
པོའི་ངང༌“རེད་ལགས། རེད་ལགས། འོ་ན་བསྟན་པའི་མེ་རོ་སློང་བའི་
ཡུལ་ན་ད་ལྟ་ཆོས་ཀྱི་མེ་ལྕེ་དགུང་དུ་མཆེད་ཀྱིན་ལོས་ཡོད”ཅེས་གསུངས།
“ཧ་ཧ་ཧ།” མཇལ་བ་རྒན་པོ་དེ་གད་མོ་ཐག་གེ་བ་ཞིག་བགད་དེ་ཇ་
ལ་ཧུབ་ཅིག་བྱས་ཏེ་སོས་དལ་བག་ཕེབས་ཀྱི་ངང་“འདི་གར་ཡོང་ན་དབུས་
གཙང་གི་བླ་མ་དང་མཁས་གྲུབ་མཐའ་དག་གིས་མདོ་སྨད་དུད་འགྲོའི་ཆོལ་
ཁར་ཟུར་ཟ་བྱེད་པར་དགའ་བོ་འདུག” ཅེས་བཤད་རྗེས་སླར་ཡང་ངང་ངམ་
ཤུགས་ཀྱིས་སྐད་མགོ་ཇེ་མཐོར་སོང་ནས“མདོ་སྨད་ན་ཅི་ཡོད། སངས་རྒྱས་
ཀྱི་བསྟན་པ་ཟེར་རམ། ད་ལྟ་མདོ་སྨད་ཀྱི་ཡུལ་གྲུ་ཕལ་མོ་ཆེ་ཧོར་ཆིང་གེ་སེའི་
དམག་གིས་བརླགས་འདུག” ཟེར་བཞིན་ལག་མཐིལ་གཉིས་ཡར་བསྐོར་ནས་
སྟོང་བ་ཡིན་པའི་ཉམས་བསྟན། །
རྗེ་བཙུན་གྲགས་པས་མཇལ་བ་རྒན་པོ་དེའི་དོན་རྩ་དེ་འདྲ་མ་གོ་བར
“ མགྲོན་པོ་ལགས། ཁྱོད་ཀྱིས་དལ་མོར་གསལ་བོ་ཞིག་ཤོད་དང”ཞེས་་་་
གསུངས་པ་དང་ཐུགས་ལ་འཚུབ་ཆ་ཞིག་ལངས། ་་་་་
པ་མཇལ་བ་རྒན་པོ་དེ་སྨྱོན་པ་ཞིག་དང་འདྲ་བར་སླར་ཡང་ཧ་དགོད་ཅིག་
བྱས་ཏེ “རེད་ལགས། བླ་མ་རིན་པོ་ཆེ། ངའི་ཚིག་ལ་མགོ་རྔ་མི་འདུག
་1，， ༔
་་
，
-
：
，，：
， ， ，，
;
，
57



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག་
ཅི་ཁག ངས་གསལ་བོ་ཞིག་འཆད”ཟེར་ནས་ཡང་ཇ་ལ་ཧུབ་གང་བྱས་རྗེས
“ཉེ་བའི་ལོ་འདི་གར་ཧོར་ཆིང་གེ་སེའི་དམག་གིས་རྒྱ་མཚོའི་རྦ་རླབས་བཞིན་
ཡུལ་གྲུ་མང་པོ་ཞིག་བཅོམ་ནས་ཡོང་གིན་གདའ། རྒྱལ་པོའི་བུ་འགའ་ད་ལྟ་
མདོ་སྨད་ཀྱི་ཡུལ་དུ་བསླེབས་འདུག ཁོ་ཚོར་མགོ་བཏགས་ཏེ་འདབ་ནོར་
ཕུལ་ཞིང་སང་ཕྱིན་དཔྱ་ཁྲལ་སྣ་ཚོགས་འཇལ་བར་ཁས་བླང་ན་ཚེ་ཐར་དུ་་
གཏོང་ཞིང་། དེ་མིན་ངོ་ཡ་བྱས་ན་སེར་སྐྱ་གཉིས་ལ་དབྱེ་བ་མེད་པར་དམར་
གསོད་གཏོང་བ་དང་དགོན་སྡེ་དང་ཆོས་ ས་མཐའ་དག་མེར་སྲེག་པ་སོགས་
ཆོས་མིན་གྱི་ལས་འབའ་ཞིག་བྱེད། ......”
མཇལ་བ་རྒན་པོ་དེས་ཁ་ནས་མཆིལ་ཟེགས་འཐོར་བཞིན་སྐད་ཆ་ཆུ་
བཞུར་བཞུར་གྱིས་ཧོར་གྱི་གནས་ཚུལ་འཇིགས་སུ་རུང་བ་མང་པོ་ཞིག་དབུགས་
ཐེངས་གཅིག་གིས་བཤད་པ་ན། རྗེ་བཙུན་ཁུ་དབོན་གཉིས་ནི་རེ་ཞིག་རི་
མོར་ བྲིས་ པའི་ གཟུགས་ བརྙན་ བཞིན་ ཧྲིག་ གེར་ ལུས་ སོང་། མ་ གཞི།
མཇལ་བ་རྒན་པོ་འདི་ཡང་མདོ་སྨད་ཀྱི་དགོན་སྡེ་ཆུང་ཆུང་ཞིག་གི་ཁྲི་བ་ཡིན་
ཚོད་འདུག་པ་དང༌། ཁོས་ཀྱང་ཆིང་གེ་སེའི་དམག་ལ་མགོ་མ་བཏགས་པས་
དེར་སྡོད་མ་ཚུགས་པར་དབུས་གཙང་ཕྱོགས་སུ་བྲོས་ནས་ཡོང་བ་ཡིན་པར་
གདའ།
མཚན་མོ་དེར། རྗེ་བཙུན་གྲགས་པ་ཡུན་རིང་ཙམ་ལ་མནལ་མ་ཁུགས།
མཇལ་བ་བགྲེས་པོ་དེ་ནི་ཇི་འདྲའི་ཁ་མཁས་ཤིག་རེད་ཨང་། ཁོས་བཤད་པ་
ལྟར་ན་ཧོར་གྱི་དམག་ནི་རྒྱུ་སྐར་ལྟར་གྲངས་ཀྱིས་མི་ཟིན་པ་དང་གཤིན་རྗེའི་
ལས་དམག་ལས་གདུག་རྩུབ་ཆེ་བ་ཞིག་ཡིན་པར་འདུག ཁོ་ཚོས་ད་ལྟ་མདོ་
སྨད་དུ་དཔུང་འཇུག་བྱེད་ཀྱིན་ཡོད་པ་བདེན་ན་ནམ་ཞིག་དབུས་གཙང་ཕྱོགས་
58



ལེའུ་བཞི་པ། ཁ་ཆེ་པཎ་ཆེན་སྤྱན་དྲངས་པ།
སུའང་ཧམ་ལག་རྐྱོང་བར་ཐེ་ཚོམ་ཅི་ཡོད། དངོས་གནས་དེ་ལྟ་བུའི་དུས་
ཤིག་བྱུང་ན་ད་སོ་མ་བསྐྱེད་པའི་དགོན་པའི་ལྕགས་རི་དང་། གཙུག་ལག་
ཁང་ གི་ མགོ་ལའང་ འཇིགས་ པ་ དམར་ པོ་ ཡོང་ངེས་རེད། སྐབས་དེར།
མགོ་སྒུར་སྒུར་དང་ཞྭ་ལྷམ་ལྷམ་གྱིས་མགོ་མ་བཏགས་ན་ར་མ་འཕག་ནས་ར་
ཁང་བཤིག་མི་ཐུབ་པ་དང༌། ཙི་གུ་བརྒྱུགས་ནས་བྱང་ལམ་གཅོད་ག་ལ་ཐུབ།
ནམ་གུང་ཡོལ་བ་ན། རྗེ་བཙུན་གྲགས་པ་འཇིགས་དངངས་ཀྱི་ཁྲོད་
ནས་མནལ་དུ་གཟིམས་སོང་། མནལ་ལམ་དུ་ཁོང་བྱང་ཕྱོགས་ཀྱི་ཉི་ལུང་
ཕུག་པ་ཟེར་བའི་བྲག་ཕུག་ཅིག་ཏུ་མཚམས་ལ་བཞུགས་ཤིང་ཚ་བོ་ཟངས་ཚས་
ཞབས་གཡོག་མཛད་ཀྱིན་འདུག བྲག་ཕུག་འདི་ནི་རི་སྐེད་ཅིག་ཏུ་ནག་ཁུང་
ངེར་འདུག་ལ་ཁུང་སྒོ་ཆུང་ན་ཡང་ནང་རྒྱ་ཆེ་བས་མི་བརྒྱ་ཕྲག་ཙམ་ཡང་བག་
ཡངས་སུ་ཤོང་ཐུབ། བྲག་ཕུག་ནང་དུ་ད་དུང་རྡོ་ཡིས་བརྩིགས་པའི་གཟིམ་
ཁྲི་ཆེན་པོ་ཞིག་དང༌། དུད་ཁུང་ཕྱི་རུ་ཟུག་པའི་ཐབ་ཀ་རྙིང་བ་ཞིག་སྔར་ནས་
ལས་ཡོད་པ་དེར་བལྟས་ན། སྔོན་ཆད་ཀྱང་བྱ་བཏང་བ་ཞིག་གིས་གནས་
འདི་རུ་ཆོས་ཀྱི་སྙིང་པོ་མཐའ་དག་ཉམས་ལེན་གནང་མྱོང་བ་འདྲ།
“རྗེ་བཙུན་ལགས། མ་བཟང་། ཇག་པ་ཐོན་ཐལ།”
རྗེ་བཙུན་གྲགས་པ་རྡོ་ཡིས་བརྩིགས་པའི་གཟིམ་ཁྲི་དེའི་སྟེང་བཞུགས་ཏེ་
གཟུངས་སྔགས་ཟློ་བའི་སྐབས་ཤིག་ལ། ཟངས་ཚ་བསོད་རྒྱལ་ཡོང་ནས་ཁོང་
གི་སྙན་འགྲམ་དུ་དེ་ལྟར་ཞུས།
“སྐྱ་མི་ཡིན་ནམ། རྨིག་པས་ངའི་རྐུབ་འོག་གི་ས་ཡང་འདར་གྱིན་
འདུག” རྗེ་བཙུན་གྲགས་པས་ཀྱང་སྔར་ནས་རྟོགས་ཡོད་པའི་ཚུལ་གྱིས་
གསུངས།
59



…
.
༦
གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
“འོ་ལས། ནག་རུབ་བེར་འདི་ཕྱོགས་སུ་ཡོང་གིན་འདུག མི་ཅི་
ཙམ་ཡོད་པ་རྩི་ཐབས་མི་འདུག” ཟངས་ཚ་བསོད་རྒྱལ་གྱིས་བབ་ ཅིང་་
བརླིང་བའི་ངང་དེ་ལྟར་ཞུས། །
“སྐྱུར་ཞོག་སྒོ་རྩར་ཡོང་ན་དེ་དུས་བལྟ་ཆོག” རྗེ་བཙུན་གྱིས་ཇི་
མི་སྙམ་པར་དེ་ལྟར་གསུངས་ རྗེས་སླར་ཡང་ཌ་དྲིལ་ཕྱག་ཏུ་བསྣམས་ཏེ་་་་
གཟུངས་སྔགས་ཟློ་བཞིན་བཞུགས།
སྐྱ་མི་རྣམས་རི་རྟིང་དུ་ཐོན་རྗེས་རྟ་ལས་བབས་ཤིང༌། དབུགས་ཧལ་
ཧལ་གྱིས་ཚམ་ཚོམ་མེད་པར་བྲག་ཕུག་ནང་དུ་བཙངས་ཡོང་བ་དང་། མིག་
ལས་ཡ་མཚར་བའི་མདངས་སྣ་ཚོགས་འཕྲོ་བཞིན་རྗེ་བཙུན་གྲགས་པ་ཁུ་དབོན་
གཉིས་ཀྱི་མཐའ་བསྐོར་བྱུང༌།
“ཇག་པ་ཚོ། ཁྱོད་ཚོ་ཆོས་པ་དང་ཕྱུག་པོ་གཉིས་འཆུགས་འདུག”
རྗེ་བཙུན་གྲགས་པས་དབུ་དལ་གྱིས་ཡར་བཀྱགས་ཏེ་སྐོར་གཟིགས་ཤིག་གནང་
བ་ན། ངོ་མི་ཤེས་པའི་ཕོ་རྒོད་བརྒྱ་ཕྲག་ཅིག་གིས་ལག་ཏུ་མདའ་མདུང་གྲི་
གསུམ་དང་དགྲ་ སྟ་འཆང་ནས་མཐའ་འཁོར་ན་ནགས་སྐྱེས་སྐྱེས་ཀྱིས་རུབ་
འདུག་ལ། ཁོ་ཚོ་མང་ཆེ་བའི་མགོ་ལ་ཞྭ་མོ་བྱ་ཁྲ་འཕུར་བ་ལྟ་བུ་རེ་གྱོན་ནས་
ཡེར་ལ་ཁེད་བྱེད་ཅིང་། རྐང་ལ་ཕག་གི་སྣ་འདྲ་བའི་ལྷམ་སྣེ་འཁྱིལ་རེ་གྱོན་
འདུག་པར་བལྟས་ན་ཁ་ སང་མདོ་སྨད་ཀྱི་མཇལ་བ་དེས་བཤད་པའི་ཧོར་་་
དམག་གི་ཆ་ལུགས་དང་ཨ་ན་མ་ན་རེད། །
ད་ཡུད་ཙམ་ནས་མཐའ་འཁོར་གྱི་དམག་གི་ནང་ནས་ལོ་བརྒྱད་ཅན་ལུས་ལ་
གོས་དཀར་པོ་གྱོན་ཞིང་གཡུའི་ཐོར་ཚུགས་ཅན། ཁའི་དུང་སོ་འཁོར་མར་
ཡོད་པ་ཞིག་མདུན་དུ་བུད་ཅིང་། ལག་པས་ཐལ་མོ་སྦྱར། པུས་མོ་གཡས་
60



ལེའུ་བཞི་པ།
ཁ་ཆེ་པཎ་ཆེན་སྤྱན་དྲངས་པ།
པའི་ལྷ་ང་ས་ལ་བཙུགས་ཏེ་ན་རེ། “ང་ནི་ཧོར་གྱི་ཕོ་ལྷ་གནམ་སྡེ་དཀར་པོ་བྱ་བ་
ཡིན། འདིར་ཕེབས་དོན་ནི་རྗེ་བཙུན་རིན་པོ་ཆེ་ཧོར་རྒྱལ་པོའི་ཆོས་ཀྱི་བློ་
མཆོད་དུ་ཞུ་བར་འོང་བ་ཡིན”ཟེར། །
རྗེ་བཙུན་གྲགས་པ་ཁྲེལ་དགོད་ཆེན་པོ་ཞིག་བྱས་ཏེ “ཧོར་རྣམས་ནི་་
བདུད་སྡིག་ཏོ་ཅན་ལྟ་བུ་ཡིན་པས་རྒྱལ་པོའི་བླ་མཆོད་དུ་ཕེབས་མཁན་སུ་་
ཡོད”ཅེས་ལན་གནང་། །
“རྗེ་བཙུན་ལགས། དེ་འདྲ་ག་ལ་ཡིན།” བྱིས་པ་དེས་ཐོད་པ་ས་ལ་
གཏུགས་ཏེ་རྗེ་བཙུན་གྲགས་པར་ཕྱག་གསུམ་བཙལ་རྗེས“དཀར་པོའི་ཆོས་ལ་
མི་དགའ་བའི་མི་རིགས་ཤིག་གང་ན་ཡོད”ཅེས་ཞུས། ་་
“ཧིན།” རྗེ་བཙུན་གྲགས་པས་ངར་སྐད་ཅིག་བཏོན་ནས“ཁྱེད་ཚོས་
དགོན་སྡེ་ཐམས་ཅད་ས་བཤིག་རྡོ་བཤིག་བྱས། དེས་མི་ཆོག་འབྱུང་བ་མེ་ལ་
བཏབ། ཆོས་པ་ཐམས་ཅད་ཤར་འདེད་ནུབ་འདེད་བྱས། དེས་མི་ཚད་
སྲོག་དམར་མཚོན་དུ་དྲངས། ད་ལྟ་རི་ཁྲོད་ཀྱི་བྱ་བཏང་བ་ཞིག་ཀྱང་མིག་ལ་
མི་མཛེས་སེམ”གསུངས། དེ
“ རྗེ་བཙུན་ལགས། འཛམ་བུ་གླིང་འདིའི་མི་ཐམས་ཅད་བཙན་པོ་
གཅིག་གི་ཁྲིམས་ལ་གནས། བསྟན་པ་གཅིག་ལ་དད་པ་བྱས་ནས་བསྡད་ན་
མི་ལེགས་སམ། དེ་མིན་སིལ་བུར་ཐོར་ན་ཁྱོད་ཤི་ང་གསོན་གྱི་དམག་འཁྲུག་
རྒྱུན་མི་ཆད། རྐུ་དང་འཕྲོག་བཅོམ་གྱི་མི་དགེ་བའི་ལས་ཁོ་ན་དར་བར་མི་
འགྱུར་རམ།”
“དེ་རེད།” རྗེ་བཙུན་གྲགས་པོས་ཡུད་ཙམ་ལ་བསམས་རྗེས་ཐུགས་
ཅུང་ཟད་གཡོས་ནས“ཡིན་ན་འང་། ཁྱོད་ཚོས་ཞི་བའི་ཐབས་ཀྱིས་མི་རྣམས་
*་་་
61



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
ལ་བདེ་བ་གནང་ན་འགྲིག་པ་ལས་དྲག་པོའི་དཔུང་གིས་དེ་ལྟར་སྡུག་བསྔལ་
སྦྱིན་དོན་ཅི་ཡིན།”
“རྗེ་བཙུན་ལགས། ཞི་བའི་ཐབས་ཀྱི་མཆོག་ནི་ཆོས་ཀྱིས་འདུལ་བ་དེ་
རེད། འོན་ཀྱང་། ངེད་ཧོར་ནི་ཀླ་ཀློ་ཡིན་པས་ སེམས་ ཅན་ཆོས་ཀྱིས་་་་
འདུལ་བའི་ནུས་པ་མ་བྱུང༌། དེ་བས་ཆོས་ལ་མཁས་པའི་བླ་མ་ཞིག་བསྟེན་
དགོས་སྙམ་ནས་བོད་ཀྱི་ཡུལ་ཀུན་ཏུ་བརྟག་ཀྱང་ཁྱོད་ལས་འོས་པ་ཞིག་མི་་
འདུག་པས་ཅི་ནས་ཀྱང་ཕེབས་པར་ཞུ།”
སྙན་ཞིང་འཇེབས་ལ་དྭངས་ཤིང་གསལ་བའི་བྱིས་པ་དེའི་གཏམ་གྱིས་རྗེ་
བཙུན་གྲགས་པ་གང་དཀར་གཏད་སོང་། ཁོང་གིས་ཅི་ཡང་མ་གསུངས་པར་
སྤྱན་ཟུང་ཟུམ་ཙམ་བྱས་ཏེ་ཐུགས་གཞིགས་ནན་མོ་བཏང་ནས་ཡུན་རིང་ཙམ་
འགོར་སོང་།
“རྗེ་བཙུན་ལགས། ཁྱེད་ཉིད་འགྲོ་བ་ཐམས་ཅད་ལ་ཉེ་རིང་ཆགས་
སྡང་མེད་ན་མྱུར་དུ་ཕེབས་དང༌།” བྱིས་པ་དེས་ལམ་སང་རྐང་མྱུར་ལག་
མྱུར་གྱིས་རུམ་ནས་རིན་པོ་ཆེའི་ཕྲེང་བ་ཞིག་ཕྱུངས་ཏེ་ཕྱག་རྟེན་བྱས་ནས“ད་
ཐེ་ཚོམ་མ་བྱེད། མྱུར་དུ་ཕེབས་རྐྱང་བྱོས”ཞེས་ཞུ་བ་ཕུལ།
“ཁྱོད་ཀྱིས་དེ་འདྲ་ནན་མ་བྱེད། ང་ནི་ལོ་རྒས་ཤིང་ཧོར་དང་ལས་
འབྲེལ་ཡང་མེད།	་ ངའི་ཚ་བོ་ཀུན་དགའ་རྒྱལ་མཚན་ནི་ང་ལས་ལྷག་པའི་
མཁས་པ་ཡིན། ཁོང་ཧོར་ལ་ལས་འབྲེལ་ཡང་ཡོད་པས་ཁོང་སྤྱན་འདྲེན་པར་
འཚལ།”
“ལགས་སོ།” བྱིས་པ་དེས་དགའ་དྲགས་ནས་སླར་ཡང་ཡན་ལག་ལྔ་
བོ་ས་ལ་བཙུགས་ཏེ་ཕྱག་འཚལ་བ་ན། གཞན་རྣམས་ཀྱིས་ཀྱང་ཁོའི་ལད་མོ་
62



ལེའུ་བཞི་པ། ཁ་ཆེ་པཎ་ཆེན་སྤྱན་དྲངས་པ།
ཇི་བཞིན་བྱས་ཤིང་། ཕུག་པའི་ནང་དུ་རྡུལ་འཚུབ་ལངས་ནས་རེ་ཞིག་ཟང་
ཟིང་ལང་ལོང་དུ་གྱུར.....
མནལ་ལས་སད་མ་ཐག་རྗེ་བཙུན་གྲགས་པ་བྱིས་པ་ཞིག་དང་འདྲ་བར་
གློག་འཁྱུག་འཁྱུག་གིས་གྲིམ་རིལ་ཅིག་བརྒྱབ་ནས་ཁྲི་ལས་ལྡང་ཞིང་སྐྱིལ་ཀྲུང་
དུ་བཞུགས། ངག་ལས་རང་དབང་མེད་པར་དངན་པ་རིང་མོ་ཞིག་ཤོར།
ཞལ་རས་ཚ་ལམ་ལམ་དུ་གྱུར་བའི་སྣང་བ་ཞིག་སྐྱེས་པའི་མུར་སྤྱན་ལམ་དུ་རང་
གི་ཚ་བོ་ཀུན་དགའ་རྒྱལ་མཚན་གྱི་གཟུགས་བརྙན་ཤར་བྱུང༌། ང་
ཀུན་དགའ་རྒྱལ་མཚན་ནི་ད་ལྟ་ཡང་ད་དུང་པཎ་ཆེན་འཁོར་དང་བཅས་
པའི་ཕྱག་ཕྱིར་འབྲངས་ཏེ་ཇི་ལྟ་བ་དང་ཇི་སྙེད་པའི་ཆོས་དང་རིག་པའི་གནས་
ལ་བརྩོན་གྱིན་ཡོད་པ་དང་། སྔར་ནས་རབ་ཏུ་བྱུང་ཟིན་པར་མ་ཟད། ན་
ནིང་དགུང་ལོ་ཉེར་བདུན་སྟེང་པཎ་ཆེན་པའི་དྲུང་ནས་བསྙེན་རྫོགས་ཀྱི་སྡོམ་
པ་ཡང་མནོས་ཤིང་། ཁོང་གི་སྲས་ཀྱི་ཐུ་བོར་གྱུར་ཡོད་པ་རེད། དེ་ནི་རྗེ་
བཙུན་གྲགས་པར་མཚོན་ན་ཇི་འདྲའི་ཉམས་དགའ་ཞིང་ཡིད་སྤྲོ་བའི་དོན་ཞིག་
རེད་ཨང་། འོན་ཀྱང་། ཀུན་དགའ་རྒྱལ་མཚན་གྱིས་ཧོར་གྱིས་འདི་ལྟར་་
བདུད་ལས་འབའ་ཞིག་བསྒྲུབས་པའི་གནས་ཚུལ་རྟོགས་ཡོད་དམ། དེ་ལ་
ཐུགས་གཞིགས་ནན་མོ་བཏང་ཡོད་སྲིད་དམ།
པ་ ཨ་ཙི། རྨི་ལམ་ནི་སྟོང་བ་ཡིན་ཀྱང་ཧོར་གྱི་དམག་ཤུགས་ཀྱིས་སྟོབས་
ངོམ་བཞིན་ཡོད་པ་ནི་ངོ་མ་རེད། ད་ཅི་བྱ། ཀུན་དགའ་རྒྱལ་མཚན་ནམ་
ཞིག་ལ་ས་སྐྱ་དགོན་དུ་ལོག་ཐུབ་ན། ད་གཟོད་དེ་དུས་མ་གཏོགས་ཁུ་དབོན་
གཉིས་ཀྱིས་གྲོས་ཞིབ་མོ་ཞིག་གནང་ག་ལ་ཐུབ།
ལོ་ཕྱི་མའི་དཔྱིད་ཀྱི་ཕོ་ཉ་སླེབས་པའི་སྐབས་དེར། རྗེ་བཙུན་གྲགས་
63



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
པར་ཚ་བོ་ཀུན་དགའ་རྒྱལ་མཚན་གྱིས་པཎ་ཆེན་འཁོར་དང་བཅས་པ་མ་་་
འགྱངས་པར་ས་སྐྱ་དགོན་དུ་གདན་འདྲེན་རྒྱུ་ཡིན་པའི་ཞུ་ཡིག་འབྱོར། །
ཉིན་དེར། རྗེ་བཙུན་གྲགས་པས་དགེ་འདུན་དང་སྔགས་འཆང་་་་་
རྣམས་མངགས་ཏེ་དཔག་ཚད་འགའི་ལམ་དུ་སེར་ཕྲེང་བསྒྲིགས། གདུགས་
དང་རྒྱལ་མཚན་། བ་དན་སོགས་མཐོན་པོར་བསྒྲེངས། དུང་དཀར་དང་
དུང་ཆེན། རྒྱ་གླིང་སོགས་བུས། བདུག་སྤོས་སྒྲོན་ཏེ་བསུ་བའི་བཀོད་པ་རྒྱ་
ཆེར་བཤམས། དེར་ཀུན་དགའ་རྒྱལ་མཚན་གྱིས་མགྲོན་གྱི་སྣེ་དྲངས་ཏེ་གཟི་
བརྗིད་ཀྱི་དཔལ་རབ་ཏུ་འབར་བའི་ངང་པཎ་ཆེན་འཁོར་དང་བཅས་པ་ཁྲོ་ཕུ་
ལོ་ཙཱ་བས་གནང་བའི་ཆིབས་པ་དག་ལ་བཅིབས་ནས་བག་ཕེབས་པའི་ངང་ག་
ལེར་ས་སྐྱ་དགོན་དུ་ཕེབས། །
ཁོང་ཚོ་དབུ་རྩེ་ལྷ་ཁང་གི་སྒོ་དྲུང་དུ་བྱོན་པ་ན། རྗེ་བཙུན་གྲགས་པ་
འཚབ་འཚུབ་ཅི་ཡང་མེད་པར་ད་གཟོད་ལྷ་ཁང་ལས་ཕྱིར་བུད་ཅིང་། ཕྱག་
གཡས་སུ་རྡོ་རྗེ་དང་གཡོན་པར་དྲིལ་བུ་བསྣམས་ཏེ་སྒོ་ཁར་ཡུད་ཙམ་ལ་འགྲེང་
སྟེ་ཞལ་ནས་གཟུངས་སྔགས་ཟབ་མོ་ཞིག་གསུང་བཞིན་ཕྱག་རྒྱ་སྣ་ཚོགས་དང་
བཅས་དྲིལ་བུ་སིལ་ལི་ལི་དཀྲོལ། ： དེའི་རྗེས། སླར་ཡང་ཕྱག་ཟུང་ཐལ་མོ་
སྦྱར་ཞིང་གུས་ཉམས་ཐོན་ པའི་ངང་པཎ་ཆེན་པའི་དྲུང་དུ་བྱོན་ནས་དབུ་་་
འཕོང་སྨད་ཙམ་བྱས་པ་ན། དུས་མཚུངས་སུ་པཎ་ཆེན་པས་ཀྱང་དེ་བཞིན་
མཛད་པར། པཎ་ཆུང་རྣམས་ཀྱིས་ཀྱང་རང་གི་བླ་མས་རྗེ་བཙུན་ལ་གུས་
ཕྱག་འབུལ་བ་མཐོང་ནས་མྱུར་དུ་གཟན་སྣེ་ཕྲག་ནས་བླངས་ཏེ་གུས་ཉམས་
བསྟན། །
ཕྱི་དྲོ། ཟངས་ཚ་བསོད་རྒྱལ་གྱིས་གཞི་མགྲོན་གཉིས་ལ་ཟས་ཀྱི་མཆོད་
.
.
.
་
•
”
，
:་:་：་
་ ་ ：
་
་
་
༌༌
་
,
-1
64



，
，
་
།
ལེའུ་བཞི་པ། ཁ་ཆེ་པཎ་ཆེན་སྤྱན་དྲངས་པ།
པ་རི་བོ་བཞིན་དུ་བརྩིགས། ། སྐྱེམས་ཀྱི་བཏུང་བ་རྒྱ་མཚོ་བཞིན་དུ་བསྐྱིལ་
ནས་ཐམས་ཅད་ཀྱིས་ཁྱོད་བདེ་ང་སྐྱིད་ཀྱི་ངང་ཕན་ཚུན་ལ་དགའ་བའི་གཏམ་
གླེང་། སྐྱིད་པའི་གྲོས་བཏབ། ལྟ་ཚུལ་དང་འཆར་སྣང་སྣ་ཚོགས་ལྷུག་པོར་
བརྗོད་དེ་དུས་ཡུན་རིང་ཞིག་འདས། ་་་་་
“པཎ་ཆེན་ལགས། བོད་ཀྱི་ཡུལ་འདི་རི་མཐོ་ཞིང་ས་གཙང་། མི་
རྣམས་ཆོས་ལ་འབད། ཉིད་ཀྱི་གདུལ་བྱ་ཡང་བླ་ལྷག་ཏུ་རྒྱུགས་པས་གཏན་
དུ་བཞུགས་རྩིས་ཨེ་ལགས།” གློ་བུར་དུ་རྗེ་བཙུན་གྲོགས་པས་གཏམ་དེ་འདྲ་
ཞིག་གླེང་། ་་་ པ ལ
པཎ་ཆེན་པས་སྨྲ་ར་བྱིལ་བྱིལ་གཏོང་བཞིན “ཨེ། ང་བོད་དུ་ཕེབས་
ནས་མི་ལོ་བདུན་ཙམ་བུད་སོང” གསུང་བཞིན་དབུགས་རིང་ཞིག་བཏོན་པ་
དང “བོད་འདིར་ཡང་ངོ་མ་གྲུབ་མཐའི་ཕྱོགས་ཞེན་གྱིས་ཆོས་ལེགས་པོ་ཞིག་
སྤེལ་དཀའ་བར་འདུག དེ་ལྟ་ན་ང་ཡང་རིང་པོར་བཞུགས་དཀའ་བར་
གདའ”གསུངས། །
“ཁྱེད་ཀྱིས་ལོ་འདི་དག་གི་ནང་དུ་བོད་ཀྱི་ཡུལ་གྲུ་ཡོངས་སུ་རྫོགས་པོ་
འགྲིམས་ཟིན་ནམ།” ཟངས་ཚ་བསོད་རྒྱལ་གྱིས་ཀྱང་པཎ་ཆེན་པར་གུས་
པའི་ཉམས་ཀྱིས་དྲི་བ་ཞིག་ཕུལ།
་་
པས་“དེ་ག་ལ་ཡིན། ད་དུང་སྟོད་མངའ་རིས་དང་མདོ་སྨད་གཉིས་ལ་
ཕེབས་མ་ཐུབ།” པཎ་ཆེན་པས་ཅུང་ཟད་ཐུགས་མ་ཚིམས་པའི་ཉམས་ཤིག་
གནང་ནས“མི་ཚེ་ཐུང་ངུ་འདིར་དོན་ཆེན་པོ་ཞིག་འགྲུབ་པའི་དུས་མི་འདུག”
གསུངས།
“པཎ་ཆེན་ལགས། འོ་ན། ཁྱེད་ཉིད་སྟོད་མངའ་རིས་དང་མདོ་
65



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
སྨད་གཉིས་ལ་ཕེབས་ཐུབ་པ་བྱུང་ན་ཇི་འདྲ་ལེགས་ ཨང་།” ་ རྗེ་བཙུན་་་་
གྲགས་པས་ཅུང་ཟད་ཐུགས་ཁྲལ་གནང་བ་ལྟར་ཞུས། ་
“སྤྱིར་ང་རང་ཡུལ་དེ་གཉིས་ཀར་ཕེབས་འདོད་ཀྱང་། མདོ་སྨད་ན་ད་
ལྟ་ཧོར་གྱིས་ སྡིག་ལས་བྱེད་ཀྱིན་འདུག་ཟེར་བས་ཕེབས་པ་དཀའ། འོན་
ཀྱང་། སྟོད་མངའ་རིས་ཀྱི་ཕྱོགས་ལ་མྱུར་དུ་ཕེབས་རྩིས་ཡོད།” པཎ་ཆེན་
པས་ཀྱང་ཞལ་རས་སུ་སྐྱོ་བའི་མདངས་ཤིག་མངོན་ནས་གསུངས།
“དེ་རེད། དེ་རེད།” པཎ་ཆེན་པའི་ཞལ་ལ་འཛུམ་གྱིས་ཁེངས་
ཡོད་ན་ཡང་ཐུགས་ན་ད་དུང་འཕྲིན་ལས་མཇུག་མ་རྫོགས་པའི་ཕངས་སེམས་
ཤིག་ལུས་ཡོད་པ་རྟོགས་ཐུབ། །
མཚན་མོ། པཎ་ཆེན་འཁོར་དང་བཅས་པ་གཞི་ཐོག་གཟིམ་ཁང་དུ་
ཞག་བཞུགས་གནང་རྩིས་མཛད། གཟིམ་ཁང་འདིར་རིན་པོ་ཆེའི་དྲ་བས་
བྲེས་ཤིང་གདུགས་དང་རྒྱལ་མཚན། ལྡ་ལྡི་སོགས་ཀྱིས་ལེགས་པར་བརྒྱན་པ་
དང་། ག་བུར་དང་སྤོས་དཀར་གྱི་དྲི་བཟང་ནང་དུ་འཐུལ་ཡོད་པས་པཎ་
ཆེན་འཁོར་དང་བཅས་པ་ལྷའི་ཕོ་བྲང་དུ་བཞུགས་པ་བཞིན་ཉམས་དགའ་ཞིང་
ཁམས་ཤིན་ཏུ་སྤྲོ་བ་བྱུང་།
“པཎ་ཆེན་ལགས། དེ་རིང་ཁྱེད་ལ་ཅི་ཉེས། རྗེ་བཙུན་གྲགས་པའི་
དྲུང་དུ་སྔར་གྱི་ཟིལ་ཤུགས་དེ་མི་སྣང་བ་ཅི་ཡིན།” པཎ་ཆུང་ཞིག་གིས་པཎ་
ཆེན་པར་གཟིམས་གཡོག་མཛད་ཞོར་དེ་ལྟར་ཞུས།
“ཅི་ཟེར། ངས་ཧ་གོ་མ་བྱུང་།” པཎ་ཆེན་པས་སྐད་ཆའི་དོན་ངོ་
མ་མ་གོ།
“པཎ་ཆེན་ལགས། ཁྱེད་ཀྱིས་དེ་རིང་རྟེན་དགེ་བསྙེན་ཞིག་ལ་ཕྱག་
66



ལེའུ་བཞི་པ། ཁ་ཆེ་པཎ་ཆེན་སྤྱན་དྲངས་པ།
ལན་མཛད་པ་དེ་ཅི་ནས་ཀྱང་མི་འོས།” པཎ་ཆུང་གཞན་གཞིག་གིས་ཀྱང་
རང་གི་བསམ་ཚུལ་གླེང༌།
“འོ་ལོས། རྗེ་བཙུན་གྲགས་པ་དགེ་བསྙེན་ཡིན་པ་མཁྱེན་བཞིན་དུ་
ཁྱེད་ངུར་སྨྲིག་འཛིན་པ་ཞིག་གིས་དེ་ལྟར་བཀུར་སྟི་མཛད་མི་རིགས།” པཎ་
ཆུང་གཞན་ཞིག་ཀྱང་ཁ་གྲགས་བྱུང་བས་གཟིམ་ཁང་ནང་གློ་བུར་དུ་ཅུང་ཟད་
འུར་ཆིལ་ལེར་སོང་། །
“དེ་སྐད་མ་གསུངས། དེ་སྐད་མ་གསུངས།” པཎ་ཆེན་པས་འུར་
མགོ་མནན་ཏེ “ཁྱོད་ཚོས་མ་རྟོགས་པར་འདུག ཁོང་ནི་མ་ཧཱ་བཛྲ་དངོས་
ལགས། མ་ཧཱ་བཛྲ་དངོས་ལགས” ཞེས་བཟླས་བརྗོད་ཅིག་གནང་སྟེ་ཕྱག་
ཟུང་ཐལ་མོ་སྦྱར་ནས་ཐུགས་ཀར་བཀོད།
“དངོས་ གནས་ ཉེས་ པ་ བསགས་ སོང་། ཉེས་ པ་ བསགས་ སོང་།”
པཎ་ཆུང་འགས་པཎ་ཆེན་པའི་གསུང་དེ་རྣ་བར་ལྷུང་མ་ཐག་ཡ་མཚར་ཞིང་
ཡིད་ལ་དད་པ་ཐོལ་གྱིས་འཁྲུངས་ཏེ་བཤགས་པ་བྱས།
“དེ་རིང་ཁོང་བསུ་བར་བྱོན་དུས་ཕྱག་གི་རྡོར་དྲིལ་གཉིས་ནམ་མཁར་
འཁྲོལ་ལེར་བཞག་འདུག་པ་ཁྱེད་ཚོས་མ་མཐོང་ངམ།” པཎ་ཆེན་པས་་་་
འཁོར་རྣམས་ལ་དད་པ་དག་སྣང་གིས་དེ་ལྟར་གསུངས།
“རྗེ་བཙུན་འདི་བ་བལྟས་པ་ཉིད་ནས་སྐུ་གཟི་བརྗིད་ཅན་ཞིག་འདུག”
“འཁོན་ གྱི་ གདུང༌ རྒྱུད་ ཐམས་ ཅད་ འདི་ འདྲ་ ཡིན་ ཚོད་ གདའ།
ཟངས་ཚ་བསོད་ནམས་རྒྱལ་མཚན་ལ་ལྟོས་དང་། །
“ གྱད་མི་ཞིག་དང་འདྲ།”
པཎ་ཆུང་རྣམས་ཀྱིས་གཅིག་ཁ་གཅིག་གིས་འཕྲོག་སྟེ་བཤད།



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
པཎ་ཆེན་པས་འཁོར་རྣམས་ཀྱི་གླེང་མོལ་ལ་ཡུད་ཙམ་གསན་རྗེས“ ས་སྐྱ་
འདི་ནི་ཇོ་བོ་རྗེ་ཨ་ཏི་ཤས་ལུང་གིས་ཟིན་པའི་བསྟན་གནས་འགངས་ཆེན་ཡིན།
བདག་གི་ད་ལོའི་དབྱར་གནས་འདི་རུ་མཛད་རྒྱུ་ཡིན་པས། ཁྱེད་རྣམས་ཀྱིས་
ད་དུང་མུ་མཐུད་དུ་ཀུན་དགའ་རྒྱལ་མཚན་ལ་ཆོས་དང་རིག་པའི་གནས་་་
མཐའ་དག་བུམ་པ་གང་བྱོའི་ཚུལ་གྱིས་སྩོལ་རྒྱུ་ཐུགས་ལ་ཟུངས”གསུངས། །
“ལགས་སོ། ལགས་སོ། པཎ་ཆེན་པས་ཐུགས་ཁྲལ་མི་མཛད་པར་
མཁྱེན་མཁྱེན།” འཁོར་རྣམས་ཀྱིས་མགྲིན་དབྱངས་གཅིག་གིས་གུས་ལན་
ཤར་རེར་བཏབ།



.
ལེའུ་ལྔ་པ། པཎྜི་ཏའི་ཆོ་ལོ།
བ བ པ
va
，
11
...
..
n
|
ཁ ག ག…....
.
- ༩
..
=
*I=
=:*
-
-
,
*
*T：
+
--
-•
•
=
=
*
*
*
-
-
-
-
༔
ལེའུ་ལྔ་པ།
༔ -
པཎྜི་ཏའི་ཆོ་ལོ།
str
-
.
F་་
++
-
t
“
.
： ..:： ༔ ：， ་ ， ..
་་ •
： :sy-
:
.
:
ཟབE
:
༧ ཟr . 1:
|:
4
ཀ; Si
1
ཟ:
1
+
--
པཎ་ཆེན་འཁོར་དང་བཅས་པ་ས་སྐྱ་དགོན་པར་ཕེབས་པ་ནས་བཟུང་།
དགོན་པའི་ཁོར་ཡུན་ཏུ་ཤུག་དྲི་དང་མར་དྲི། རྩམ་དྲི། སྤོས་དྲི་སོགས་ཀྱིས་
ཁྱབ་ཅིང་དུད་སྤྲིན་གྱིས་བར་སྣང་ཁེབས་ཤིང་། མཇལ་བ་རྒན་གཞོན་ཚོས་
ལྕགས་རིའི་ཕྱི་ནང་ཁེངས་ཏེ་ད་རེག་བར་བྱུང་མ་མྱོང་བའི་འདུ་འཛི་ཆེན་པོ་
ཞིག་ལངས། ་མཇལ་བ་མང་ཤོས་ཀྱིས་དད་པ་དག་སྣང་གི་སྒོ་ནས་པཎ་ཆེན་
འཁོར་བཅས་ཀྱི་དྲུང་ནས་མཇལ་ཁ་ཞུས་རྗེས་ཕྱིར་རང་ཡུལ་དུ་ལོག་པ་དང༌།
ལ་ལས་རབ་བྱུང་གི་སྡོམ་པ་ཞུས་ཏེ་འཁོར་བ་ལ་ངེས་འབྱུང་གཏིང་ཟབ་མོ་སྐྱེས་
པའི་ཚུལ་སྟོན་བཞིན་འདུག ་
་ ་ འ
ཉིན་འདི་གར། སེ་གོལ་གཏོགས་ཙམ་གྱི་རིང་ལའང་སོས་དལ་བག་
ཕེབས་ སུ་ སྡོད་ལོངས་མེད་ པ་ ནི་ ཟངས་ཚ་བསོད་ནམས་ རྒྱལ་ མཚན་ རེད།
ཁོང་གིས་ནངས་མོ་སྐྱ་མདའ་མ་འཐེན་གོང་ནས་མལ་ལས་ལྡང་སྟེ་དགོང་མུན་
པས་ས་རྩ་རུབ་པའི་བར་པཎ་ཆེན་འཁོར་དང་བཅས་པ་གཙོ་བྱས་པའི་བླ་ཆེན་
དང་དགེ་འདུན་རྣམས་ལ་ཞབས་ཏོག་སྒྲུབ་དགོས་པར་མ་ཟད། ད་དུང་
གཉེར་བ་རྣམས་ལ་བཀོད་འདོམས་མཛད་དེ་དགོན་པའི་ཕྱི་ནང་གི་ལས་ཀ་
མཐའ་དག་འགྲུབ་པར་བྱེད་དགོས་པས་དངོས་གནས་རྐུབ་ས་ལ་འཕེན་ཁོམ་
ཡང་མེད་པར་འདུག་པ་
འཇིག་རྟེན་ཁ་དཔེར། ཁྲ་ཆུང་མིག་གིས་རིག་རྒྱུ་མང་ན་གངས་དཀར་
;
..
.
，：་ ：.
:
་ ，
་
་་
：：：
་，་
.. …
，
： .:. ..：.
：
，་，:
：
་ ，
， ，
，，
་
་. .
：
.
- : ་
་ ཐ...
69



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
སེམས་ལ་དྲན་རྒྱུ་མང་ཟེར་བ་ཅིས་མ་བདེན། དགོན་པའི་བྱ་བ་ལས་ཀྱི་ས་
འཁོར་ལོ་སྣ་ཚོགས་བསྐོར་བ་དེས་ད་ནི་ཟངས་ཚ་བསོད་ནམས་རྒྱལ་མཚན་གྱི་
ཡིད་ལ་འགྱུར་བ་ཞིག་བསྐྱེད་འདུག དེ་ཡང་སྡོམ་པ་ལེན་མཁན་དེ་དག་གིས་
ཁོའི་ལག་མཐིལ་ལ་ཟ་འཕྲུག་བསླངས་ཤིང་ཁོག་པའི་རྒྱུ་མ་འགུལ་དུ་བཅུག
ཁོ་ཚོ་ཐོག་མར་ཡོང་དུས་མགོའི་རལ་བ་གཡག་རྔ་བཞིན་དུ་འཛིངས་ཤིང་ཁྱིམ་
པའི་གོས་ཧྲུལ་སྐྱ་ལོག་གེ་བ་རེ་གོན་ཡོད་ཅིང་། ཕྱིར་ལོག་དུས་སྤྲུལ་བ་བསྒྱུར་
བ་བཞིན་དུ་མགོ་སྐྲ་གཙང་མར་བཞར་ནས་ངུར་སྨྲིག་གི་སྟོན་པའི་ན་བཟའ་ཆ་
ཚང་རེ་མནབས་ཏེ་འགྲོ། ཚུལ་དེ་དག་མཐོང་ཚེ། ཁོའི་བསམ་པར་འཇིག་
རྟེན་ན་ ཐོབ་དཀའ་བ་རྣམས་ཁོ་ཚོས་ལས་སླ་མོས་ཁྱེར་ནས་འགྲོ་བ་དང་།
རྙེད་དཀའ་བ་དག་རྩོལ་བ་ཅི་ཡང་བསྐྱེད་མ་དགོས་པར་ཐོབ་པར་འདུག་སྙམ་
ནས་མི་ལས་ཅན་དེ་ཚོའི་ཐོག་ལ་འགྲམ་ཆུ་རང་དབང་མེད་པར་ལྡང་། སྤྱིར་
ན་ཟངས་ཚ་བསོད་རྒྱལ་གྱིས་ད་དུང་དགེ་བསྙེན་གྱི་སྡོམ་པ་ཡང་བླངས་མེད་
ཀྱང་། གཏམ་ཕར་བཤད་ཚུར་བཤད་ཀྱི་དོན་གོ་བ་ནས་བཟུང་ཨ་ཕ་དང་ཁུ་
བོ་སོགས་ཀྱི་དྲིན་ལ་ས་སྐྱ་པའི་ཆོས་ལུགས་དཔྲལ་བའི་མིག་དང་ཁོང་གི་སྙིང་
བཞིན་རྩི་བ་དང་། འཇིག་རྟེན་འཁོར་བའི་བུད་མེད་ཅིག་ལ་འདོད་གཏམ་
ཕར་ཞོག ཐ་ན་ཆགས་པའི་མིག་མདའ་ཙམ་ཡང་འཕངས་མ་མྱོང་བས་རབ་
ཏུ་འབྱུང་ན་འབྱུང་རྐྱང་ཡིན་མོད། འོན་ཀྱང་། ཁོང་ནི་འཁོན་ས་སྐྱའི་
གདུང་རྒྱུད་སྐྱོང་བའི་བུ་ལྟེ་ཐོགས་གཅིག་པུ་ཡིན་པས་དེ་འདྲའི་རང་དབང་
གནམ་འདྲ་བ་ཞིག་གང་ན་ཡོད། ཡིན་ན་ཡང་། ཁོའི་བསམ་པར། མི་
ཞིག་ཡིན་ན་དགེ་བ་སྒྲུབ་མཁན་ཞིག་ཡིན་དགོས་པ་དང་། དགེ་བ་བསྒྲུབ་ན་
ཡང “ སྡོམ་པ་མེད་ལ་དགེ་རྒྱུན་མེད”ཟེར་བས་རབ་བྱུང་གི་སྡོམ་པ་ཞིག་ཅི་
70.



ལེའུ་ལྔ་པ།
པཎྜི་ཏའི་ཆོ་ལོ།
ནས་ཀྱང་བཞེས་དགོས་པར་འདོད་ཀྱིན་ཡོད།
ནམ་རྒྱུན་ས་རུབ་ནའང་འདྲ། ནམ་ལངས་ནའང་འདྲ། བསམ་རྒྱུ་
ནི་རབ་ཏུ་འབྱུང་རྒྱུ་དེ་ལས་མེད་པས་མཚན་མོ་ཞིག་ལ་ཁོས་རྨི་ལམ་དགོད་བྲོ་བ་
ཞིག་རྨིས–
ཆར་རྗེས་ཀྱི་ནམ་མཁའ་སྔར་ལས་གཡའ་དག་ཅིང་སྔོ་ཞིང་བསངས།
སྤང་ཐང་གི་རྟ་ནོར་ལུག་གསུམ་རྣམས་འཇིག་རྟེན་གཞན་ཞིག་ནས་བསླེབས་པ་
དང་འདྲ་བར་ཕྱོགས་བཞི་མཚམས་རྒྱུད་དུ་ཁྱབ། མེ་ཏོག་གི་བསུང་ཞིམ་
བསྣམས་པའི་རླུང་བསེར་བུ་ཞིག་གིས་བྱམས་བརྩེ་ལྡན་པའི་ཨ་མའི་ལག་ཟུང་
ལྟར་མིའི་གདོང་ལ་རེག་བྱ་འཇམ་པའི་བྱབས་བྱབས་གནང་། ལྷོ་ཕྱོགས་ཀྱི་
མཁའ་མཐའ་ན་དབང་པོའི་གཞུ་རིས་ཀྱི་སྣེ་གཉིས་ས་གཞིའི་པང་དུ་ཟུག་ཅིང་
བཀྲག་མདངས་ལམ་ལམ་བཀྲ། ཟངས་ཚ་བསོད་ནམས་རྒྱལ་མཚན་གྱིས་
ལུས་ལ་ངུར་སྨྲིག་གི་ན་བཟའ་གསར་བ་ཞིག་མནབས་ཤིང་གཡུ་རྡོ་དང་འདྲ་
བའི་མགོ་བོ་འོད་ཀྲིག་ཀྲིག་བྱེད་ཅིང་། ལག་པས་སྲབ་ཁ་གློད་ནས་འཇའ་ ་
ཚོན་གྱི་གུར་དུ་ཚུད་པའི་སྐྱ་བོ་ཁ་གདང་གི་ཕྱོགས་སུ་རྟ་ཁ་དཀྱུས།།
དེའུ་འབུར་གྱི་ཀླད་དང་རི་སྒང་གི་སྐེད་ན་ཡོད་པའི་ཕྱུགས་རྫི་རྣམས་
རང་རང་ས་ནས་ཡར་ལངས་ཤིང་ལག་ཏུ་མེ་ཏོག་གི་ཕྲེང་བ་བཟུང་སྟེ“བླ་མ་
ཀུན་དགའ་རྒྱལ་མཚན་ཕེབས་བྱུང༌། བླ་མ་ཀུན་དགའ་རྒྱལ་མཚན་ཕེབས་
བྱུང”ཟེར་བཞིན་ཕྱོགས་བཞི་མཚམས་བརྒྱད་ནས་བརྒྱུགས་ཡོང་།
“ང......ང་བླ་མ་ཀུན་དགའ་རྒྱལ་མཚན་མིན། ང་བླ་མ་ཀུན་དགའ་
རྒྱལ་མཚན་མིན། ང་ནི….” ཟངས་ཚ་བསོད་རྒྱལ་གྱིས་རང་ཉིད་ཕྱུགས་རྫི་
རྣམས་ཀྱིས་ངོ་ཤེས་ཀྱི་མེད་པ་མཐོང་ནས་གཟན་སྣེ་དགུང་དུ་གཡུག་སྟེ་སྐད་
71



， tr ''， ༈ "
} 'ཀ་， wrt,་; t
,
?
- -
：
-
：
ཝ༧
༩
. .
. #
： སཱ=
•
； t• *
13.
NSwང
ས
=1
1
： མ
ནe
E
གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
ཅོར་བརྒྱབ།
“བླ་མ་ཀུན་དགའ་རྒྱལ་མཚན་ཕེབས་ཐལ།” “ཕྱུགས་རྫི་རྣམས་ཀྱིས་
ཡང་བསྐྱར་ཀི་འདེབས་བཞིན་ཚུར་རྒྱུག་ཡོང་། : ་ ཨ༌ བ ས པ ས བ
“ང་བླ་མ་ཀུན་དགའ་རྒྱལ་མཚན་མིན། ང་བླ་མ་ཀུན་དགའ་རྒྱལ་
མཚན་མིན། ང་ཟངས་ཚ་བསོད་ནམས་རྒྱལ་མཚན་ཡིན།” ཟངས་ཚས་
རྟ་ལ་ཡོབ་སྐུལ་བྱས་ཏེ་ཇི་ལྟར་བརྒྱུགས་ཀྱང་ཕྱུགས་རྫི་རྣམས་རྒྱང་རིང་ན་ཡོད་
པས་ཁོའི་ངོ་གདོང་གསལ་བོ་ཞིག་སྟོན་ཐབས་མ་བྱུང་། – ལ བ ལ མ པས པ ས བ
བ ཟངས་ཚ་ཉག་ག་ཞིག་དུ་འགྲེང་སྟེ་བལྟས་ཚེ། རྒྱང་རིང་གི་འཇའ་ཚོན་
གྱི་སྣེ་མོ་ཟུག་པའི་གནམ་སའི་འབྲེལ་མཚམས་ན་ཨ་མ་དང་སྲིང་མོ་བཟོད་པ་
རིང་མོ་གཉིས་ཀྱིས་ཁོ་ལ་ལག་གཡུག་བྱས་ཏེ་བསུ་བ་བྱེད་པ་མཐོང༌། –་ཁོས་རྟ་
ལ་ལྕག་གིས་ཚ་དྲགས་པ་ཞིག་གཞུས་ཏེ་གཟན་སྣེ་དགུང་དུ་གཡུག་བཞིན་“ཨ་
མ—སྲིང་མོ་ཞེས་ཀི་བཏབ་ནས་རྒྱུགས་ པ༌ དང ་ ས ས པ ས ས པ ས བ
“ཀུན་དགའ་རྒྱལ་མཚན། ཀུན་དགའ་རྒྱལ་མཚན མ་བུ་གཉིས་
ཀྱང་སྔ་རྗེས་བརྩད་དེ་ཟངས་ཚའི་ཕྱོགས་སུ་རྒྱུག་ཡོང་། – ལ་ ་ ་ ་ ་
“ཨ་མ–སྲིང་མོང་ཀུན་དགའ་རྒྱལ་མཚན་མིན། ང་ཟངས་ཚ—
“ ཟངས་ཚ་བསོད་རྒྱལ་བརྒྱུགས་ནས་ཁོ་ཚོའི་བར་ཐག་ཇེ་ཉེར་སོང་། ལ་
“ཁྱོད་ཀུན་དགའ་རྒྱལ་མཚན་མིན་ན་སུ་ཡིན།” ཨ་མ་ཁོང་ཁྲོ་གཏིང་
ནས་ལངས་ཏེ་ཟངས་ཚར་འགྲམ་ལྕག་ཚ་དྲགས་པ་ཞིག་གཞུས། །
“ ཨ-”་ཨག་སྐད་ཅིག་གིས་ཟངས་ཚ་བསོད་རྒྱལ་གཉིད་ལས་་་་
བསླངས་པ་དང༌། གྲིམ་རིལ་ཅིག་བརྒྱབ་ནས་མལ་སའི་ནང་ནས་ཙོག་པུར་
བསྡད་དེ་ལག་པས་འགྲམ་པར་རེག་རེག་ཅིག་བྱས་པ་ན། གདོང་ན་ད་དུང་
ཚ་:་
r
-，
་
.
.：
་
:
T
:
་
ནག
N
：：
：
-
：
་
1
༥
A
:
A
ན，
LA
72



ལེའུ་ལྔ་པ།
པཎྜི་ཏའི་ཆོ་ལོ།
བ བཀ བ་པ་ -- བས་བ བ ༤
，་
་
+
ཚ་ཞིང་སྲེག་པའི་ཚོར་བ་ཞིག་ད་དུང་ལུས་འདུག ངོ་མ། ཇི་འདྲའི་དགོད་
བྲོ་བ་ཞིག་རེད་ཨང་། ་་་ ་་་་
ཕྱི་ཉིན་དགོང་མོ། ཟངས་ཚ་བསོད་རྒྱལ་གྱིས་དགོན་པའི་ཕྱི་ནང་གི་
ལས་ཀ་ཐམས་ཅད་མཇུག་རྫོགས་ཤིང་པཎ་ཆེན་འཁོར་དང་བཅས་པ་གཞི་ཐོག་
གཟིམ་ཁང་དུ་ཕེབས་སྐྱེལ་ཞུས་རྗེས། ཕྱིར་ཡོང་ནས་ཁུ་བོ་དང་ཕུ་བོ་གཉིས་
ལ་གུས་པས་ཕྱག་གསུམ་བཙལ་ནས་དགོད་བྲོ་བའི་རྨི་ལམ་དེ་ཞུ་ཐབས་བྱས་པ་
དང་ཞོར་དུ་རང་ཉིད་ཀྱི་འདོན་དོན་དེ་ཡང་ཞུ་ཅི་ཐུབ་བྱས།
“ རྗེ་བཙུན་ལགས། པཎ་ཆེན་བཞུགས་པའི་གོ་སྐབས་འདིར་ང་ཡང་
རབ་ཏུ་འབྱུང་འདོད་པས་བཀའི་གནང་བ་འཁྲོལ་རོགས་ཞུ།” དུས་དེར།
རྗེ་བཙུན་ཁུ་དབོན་གཉིས་ཀྱིས་ཧོར་གྱི་གནས་ཚུལ་ཞལ་འཕྲོས་མཛད་ཀྱིན་པའི་
སྐབས་ཡིན་ལ། ཟངས་ཚ་བསོད་རྒྱལ་གྱི་གཏམ་དེ་ནི་སུའི་ཐུགས་ལ་ཡང་
འཁོར་གྱིན་མེད་པའི་དོན་ཞིག་ཡིན་པས་ཁོང་གཉིས་རེ་ཞིག་ཧ་ལས་པ་ལྟར་ཅི་
བྱེད་འདི་བྱེད་མི་མཁྱེན་པར་ལུས། ཡུད་ཙམ་ནས་རྗེ་བཙུན་གྲགས་པས་ད་
གཟོད་གཟིམ་ཁང་གི་ལྷིང་འཇགས་མ་བཟོད་པ་ལྟར་ཕྱག་ཕྲེང་མཁྲིག་མའི་མགོ་
ལ་སྐྱོན་བཞིན “ཟངས་ཚ་ལགས། ཁྱོད་ཀྱིས་གནས་སྐབས་སུ་བསམ་མནོ་
གཏོང་བ་ནི་རབ་ཏུ་འབྱུང་བའི་དོན་དག་ཡིན་ནམ”གསུངས། །
“འོ་ལོས། རྗེ་བཙུན་ལགས། ད་ནི་འཁོན་ས་སྐྱའི་གདུང་རྒྱུད་་་་
འའང་རབ་ཏུ་འབྱུང་བའི་སྲོལ་བྱུང་འདུག་ལ། ངས་ཀྱང་འཁོར་བ་ལ་སྙིང་
པོ་མེད་པའི་གནས་ལུགས་རྟོགས་སོང་།” ཟངས་ཚ་བསོད་རྒྱལ་གྱིས་ཧ་ཅང་
གཅོམ་སྐྱུང་གི་ངང་ནས་ཞུས།
“འོ། དེས་ན་ཡག་པོ་འདུག ཁྱོད་རབ་ཏུ་འབྱུང་རྒྱུ་ཟེར་ན་སུ་ཡིས་
73



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
འགོག་ཐུབ། ཡིན་ན་ཡང་། གནས་སྐབས་སུ་ཁྱོད་ཀྱིས་དེ་ལ་འདང་མ་རྒྱག
གཅིག་ན་པཎ་ཆེན་པ་ཕེབས་མ་ཐག་ཡིན་པས་ཁྱོད་ལ་དགོན་པའི་ནང་ན་བྱ་བ་
མང་། གཉིས་ན་ཧོར་ཆིང་གེ་སེས་བོད་ལ་དམག་གཏོང་བར་རྩོམ་བཞིན་
ཡོད་པས་འདི་ལ་ཇི་ལྟར་རྒོལ་ལན་སློག་པར་བསམ་བློ་གཏོང་དགོས།” རྗེ་
བཙུན་གྲགས་པས་ཐུགས་ཁྲལ་དང་བཅས་དེ་ལྟར་གསུངས།
“ཅི་ཟེར། རྗེ་བཙུན་ལགས། ཧོར་རྣམས་དེ་སྔོན་དབུས་སུ་་་་་་
བསླེབས་ཏེ་ཕྱིར་ལོག་ཟིན་པས་ད་དེའི་ཕྱོགས་ལ་བསམ་བློ་གཏོང་རྒྱུ་ཅི་ཡོད།”
ཟངས་ཚ་བསོད་རྒྱལ་གྱིས་དོན་དེ་སྣང་མེད་དུ་བཞག་ནས་བཤད།
ངོ་མ། ལོ་འགའི་སྔོན་ཏེ་སྤྱི་ལོ1206ལོར། ཧོར་དམག་སྐོར་ཞིག་
དབུས་སུ་ཐེངས་ཤིག་བསླེབས་མྱོང༌། ཁོ་ཚོས་དྲག་པོའི་དཔུང་གིས་གཡུལ་མི་
བཤམས་པར་དབུས་ཀྱི་ཡུལ་གྲུ་འགར་མྱུལ་ཏེ་བོད་ཀྱི་གནས་ཚུལ་ལ་བརྟག་
དཔྱད་མཛད་པ་དང་དེང་སང་བོད་ལ་གཅིག་གྱུར་གྱི་རྒྱལ་པོ་མེད་པས་དམག་
གི་སྟོབས་ཤུགས་ཞན་པ་མཐོང་ནས་སེམས་བདེ་མོའི་ངང་ཕྱིར་ལོག་པ་དང༌།
འགྲོ་ཁར་ད་དུང་དབུས་ཀྱི་ཡུལ་དཔོན་འགའ་རེས་ངོ་སོ་བཙོངས་ནས་རྫོངས་
པ་ཕུལ་ཏེ་སྐྱེལ་མ་བྱས། དེ་ནས་བཟུང་ད་བར་དུ་ལོ་འགའ་འགོར་ཡང་གྲགས་
འགུལ་ཅི་ཡང་མ་བྱུང་། གོ་ཐོས་ལྟར་ན། ད་ལྟ་ཧོར་དམག་གིས་མི་ཉག་ས་
ཁུལ་ལ་དཔུང་འཇུག་བྱེད་བཞིན་འདུག་ཟེར། །
“ཟངས་ཚ་ལགས། ཧོར་རྣམས་ནི་ཧ་ཅང་གཅང་པོ་ཡིན་པས་ཁོ་ཚོ་
ཐོག་མར་འདི་ལྟར་བོད་ལ་ཉམས་སད་དུ་ཡོང་བ་དང་། གནས་ཚུལ་ལ་རྒྱུས་
ནང་སོག་
དེང་སང་གི་ཧྲན་པེ། ཀན་སུའུ། ཉིང་ཞྭ་བཅས་ཀྱི་ནུབ་བྱང་དང་མཚོ་སྔོན་གྱི་ཤར་བྱང༌།
གི་དུམ་བུ་ཅུང་ཟད་བཅས་ཚུད་པའི་ས་ཁུལ་ལ་གོ
74



ལེའུ་ལྔ་པ།
པཎྜི་ཏའི་ཆོ་ལོ།
ལོན་ཐོབ་རྗེས་ནམ་ཞིག་དཔུང་ཆེན་པོའི་མདུང་རྩེ་བོད་ལ་གཏོད་ངེས་ཡིན་པ་
མི་ཤེས་སམ།” ཕུ་བོ་ཀུན་དགའ་རྒྱལ་མཚན་གྱིས་ནུ་བོའི་གདོང་ལ་་་་་་
བལྟསནས་ནན་ཏན་གྱིས་གསུངས། ཀ་
“ཨུན། དེ་ཡང་ཡིན་སྲིད་ཀྱི་རེད།” ཟངས་ཚ་བསོད་རྒྱལ་གྱིས་
འདང་དཔོག་པ་ལྟར་མགོ་བོ་ནང་དུ་གུག་གུག་ཅིག་བྱས་ནས“འོ་ན། ང་ཚོར་
ཐབས་ཅི་ཡོད”ཅེས་ཟེར།
“ང་ཚོས་ནམ་ཡང་དོགས་ཟོན་མཐོན་པོས་རྒོལ་རྡུང་གཏོང་བར་གྲ་སྒྲིག་
བྱེད་དགོས། དེ་མིན་ན་ང་ཚོ་ཡང་ནམ་ཞིག་ཧོར་གྱི་གཉའ་ཤིང་གི་འོག་ཏུ་
ཚུད་ངེས་རེད།” རྗེ་བཙུན་གྲགས་པས་སྤྱན་འབྲས་སུ་ཁྲོ་ཉམས་ཅུང་ཞིག་ཤར་
ནས་གསུངས།
“གོ་ཐོས་ལྟར་ན་ཧོར་དམག་ལ་གྲངས་མེད་པ་ཞིག་ཡོད་ཆོད་འདུག
རྒོལ་རྡུང་གཏོང་བར་འདོད་པ་ནི་བྲག་ལ་ཁུ་ཚུར་གཞུ་བའི་དཔེ་མིན་ནམ།”
ཟངས་ཚ་བསོད་རྒྱལ་གྱིས་ཁུ་ཚུར་གྱིས་ཅོག་ཙེ་ཐོག་ལ་དལ་མོར་རྡུང་བཞིན་
གནས་ལུགས་དེ་ཉམས་བཏོད་ནས་སྟོན་ཞོར “ངས་བལྟས་ན་ཧོར་དམག་གིས་
དངོས་སུ་གཡུལ་བཤམ་རྩིས་བྱས་ཚེ་སྔ་མོ་ནས་མགོ་བཏགས་ན་བཟང་། དེ་
ལྟར་མ་བྱས་ན་བོད་རྣམས་ཐལ་བའི་རྡུལ་དུ་རློག་པར་ཐེ་ཚོམ་མེད། མདོ་
སྨད་ནས་ཀྱང་ཡུལ་འགས་མགོ་མ་བཏགས་པས་མཇུག་མཐར་ཡ་ང་བའི་གནས་
ཚུལ་དེ་འདྲ་བྱུང་བ་རེད”ཟེར།
“གལ་ཏེ་ཧོར་ལ་མགོ་བཏགས་ཚེ་ཁྲལ་དང་འདབ་ནོར་རྒྱུན་ཆད་མེད་
པར་འབུལ་དགོས། དེ་ལྟར་ན་བོད་རྣམས་སྡུག་ལ་སྦྱར་བ་མིན་ནམ།” རྗེ་
བཙུན་གྲགས་པས་བདེན་བདེན་ཅོག་ཅོག་ཅིག་གསུངས།



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
“ཁྲལ་དང་འདབ་ནོར་འབུལ་དགོས་ཀྱང་སྲིད་ཀྱི་རྣམ་པ་ཙམ་རེད།གཙོ་
བོ་ནི་རྒྱལ་པོ་གླང་དར་བཞིན་དུ་དམ་པའི་ཆོས་ཀྱང་བསྣུབ་པར་ཉེན་ཁ་ཤིན་ཏུ་
ཆེ།” ཀུན་དགའ་རྒྱལ་མཚན་གྱིས་ཐུགས་ཅུང་ཟད་སྐྱོ་བའི་ཉམས་གྱིས་་
གསུངས། ་་་་་་་་་་་་་་་
“དེ་ཡང་བདེན།” རྗེ་བཙུན་གྲགས་པས་དབུ་ནང་དུ་ལྡེམ་ལྡེམ་བྱེད་
བཞིན“ཧོར་ནི་ཡུལ་མཐའ་འཁོབ་པ་ཡིན་པས་མཐའ་མར་བོད་རྣམས་དབང་
དུ་བསྡུས་ཚེ་དེ་ལྟར་མི་བྱེད་པའི་ངེས་པ་མེད།”
“འོ་ན། རྒོལ་རྡུང་གཏོང་ན་ངེད་ས་སྐྱ་པ་གཅིག་པུས་ཧོར་དམག་
འགོག་ག་ལ་ཐུབ།” ཟངས་ཚ་བསོད་རྒྱལ་ཅུང་ཟད་ཡིད་ཕམ་འདུག
“ས་སྐྱ་པ་གཅིག་པུས་ ཅི་ཞིག་ནུས། ངེས་པར་བོད་ཁམས་ ཡོངས་་
རྫོགས་མཛུབ་གུ་ལྔ་བཅིངས་ཁུ་ཚུར་བྱེད་དགོས། དེ་ལྟར་བྱས་ན་ད་གཟོད་
བོད་ཀྱི་དམག་སྟོབས་ཆེ་བར་འགྱུར་བས་གཞན་ལ་འགོག་རྒོལ་བྱེད་པའི་ནུས་
པ་རང་བཞིན་གྱིས་ལྡན།” དེ་ནི་ཀུན་དགའ་རྒྱལ་མཚན་གྱི་དགོངས་ཚུལ་
རེད།་་
“ཧི་ཧི” རྗེ་བཙུན་གྲགས་པ་བཞད་ཙམ་བྱས་ཏེ “བོད་རྣམས་་་་་
གཅིག་གྱུར་བྱེད་དགོས་ན་འཁོར་ལོས་བསྒྱུར་བའི་རྒྱལ་པོ་ཞིག་དགོས་པ་རེད།
དེ་འདྲ་ཞིག་འབྱུང་བའི་རེ་བ་གང་ན་ཡོད། དེ་ལས་ངེད་ས་སྐྱ་པས་དབུས་
གཙང་ཁམས་གསུམ་ནས་ཡུལ་དཔོན་གང་ཞིག་སྟོབས་བཙན་པ་དང་བླ་མ་གང་
ཞིག་གདུལ་བྱ་རྒྱས་པ་དེར་མཉམ་འབྲེལ་བྱས་ན་ད་གཟོད་གཞན་རྣམས་རང་
བཞིན་གྱིས་འཁོར་དུ་ཚུད་པར་འགྱུར་ངེས་རེད།” ་
“ངའི་བསམ་ཚུལ་ཡང་དེ་ཡིན། དེ་ལྟར་བྱས་ན་ད་གཟོད་ཆོས་སྲིད་
76.



ལེའུ་ལྔ་པ། པཎྜི་ཏའི་ཆོ་ལོ།:
ཐ……..."*-པ་ད་ ༤ མ་འ=t.
:
…...
..
ཀར༌
སar
-
•
ཆ་
A
ས
m
. ，
༌ ,
༣ -
་
་
་
མས ]
མIA
*
T
-
བ
ས་
འ
་
ལྕཙནཟ4
ཟས :
； 3
ང
a rAru
#
1:ཎ; པཎE
，
t,-
།
གཉིས་ཀྱི་སྟོབས་ཤུགས་ཟུང་འབྲེལ་དུ་བཀོལ་ཐུབ་པ་བྱུང་བ་རེད། ཀུན་
དགའ་རྒྱལ་མཚན་གྱིས་མུ་མཐུད་དུ་ཁུ་བོའི་ཚིག་ལ་ཁ་གསབ་ཅིག་བརྒྱབ།: 2:མི་
ས་འོ་ན་ད་ལྟ་ཆོས་སྲིད་གཉིས་ཀྱི་ཕྱོགས་ལ་སྟོབས་ཆེ་བའི་བླ་མ་དང་ཡུལ་
དཔོན་སུ་ཡིན།”ཟངས་ཚ་བསོད་རྒྱལ་གྱིས་ཚམ་ཚོམ་མེད་པར་དྲིས། ངས་
“འབྲི་གུང་པན་ཆོས་སྲིད༴གཉིས་ཀྱི་སྟོབས་ཆེ། རྗེ་བཙུན་གྲགས་
པས་ཐུགས་གཞིགས་ཙམ་ཡང་མི་གནང་བར་གསུངས། སྤྱི་ལོ༌ ་ '' ') རྒྱུ
འབྲི་གུང་པ་ཟེར་བ་ནི་སྐྱོབ་པ་འཇིག་རྟེན་མགོན་པོ་རིན་ཆེན་དཔལ་ལ་
བསྟན་པ་ཡིན་ལ།– ཆུང་དུས་སྐྱེ་མིང་ལ་བཙུན་པ་སྐྱབས་ཟེར། – དགུང་ལོ་
དྲུག་ནས་བཟུང་ཡི་གེ་འབྲི་ཀློག་ལ་མཁས་པར་མཁྱེན་པ་དང༌། དགུང་ལོ་
ཉེར་ལྔའི་ཐོག་ཕག་མོ་གྲུ་པ་དང་མཇལ་ནས་གདམས་པ་གསན་པས་ཆོས་
ཐམས་ ཅད་ཀྱི་དེ་ཁོ་ན་ཉིད་མངོན་སུམ་དུ་གཟིགས་པའི་ཡེ་ཤེས་ཆེན་པོ་་་་
འཁྲུངས། མཚན་ལ་རིན་ཆེན་དཔལ་ཞེས་བཏགས། དགུང་ལོ་སོ་ལྔ་པར་
བསྙེན་པར་རྫོགས། སོ་བདུན་པར་འབྲི་གུང་མཐིལ་དུ་དགོན་པ་བཏབ་ཅིང་
ཚོགས་པ་བསྐྱངས་ནས་འབྲི་གུང་བཀའ་བརྒྱུད་ཀྱི་གྲུབ་མཐའ་གསར་དུ་བཏོད།
ཕྱིས་སུ་དེའི་ཆོས་བརྒྱུད་ཀྱི་རྗེས་འཇུག་པ་དག་ལའང་འབྲི་གུང་པ་ཟེར།
འབྲི་གུང་པ་ནི་ཆོས་ལ་མཁས་ཤིང་གདུལ་བྱ་རྒྱས་པའི་བླ་མ་ཞིག་ཡིན་
པས་བོད་ཀྱི་ཡུལ་གྲུ་མང་པོ་ན་ཁོང་ལ་ ཡོན་བདག་གྲངས་མེད་པ་ཡོད་ཅིང་།
འབུལ་བ་ཕུལ་བའི་སེམས་ཅན་དང་རྒྱུ་ནོར་ཡང་རྫོགས་མེད་པ་ཡོད། ཁྱད་
པར་དུ་ཚོགས་པ་ཡང་ཁྲི་ཚོ་བཅོ་བརྒྱད་ཙམ་ཡོད་པ་སྐོར་ཞིག་གངས་ཏི་སེ་ན་
བཞུགས་ཤིང་སྐོར་གཞན་ཞིག་ཙ་རི་ན་སྒོམ་བྱེད་ཀྱིན་གདའ་ལ། ཡང་སྐོར་
་
：
,
, ..
.
.
.
་, ie
,
：
- : ་..
#ཀཾ
.:
་
：
-
ས
：
+༩༡ +
44A-
=
：
4
it.
:1་་,
'
'
n
，
ཝཾ་
---
，
-
-r，
+ཀ
*
་
བཏོ
–
༈
,
4::
·
t
ཀ
= !
，
༔
༔
རྒྱུ
},
',
ཀ
ཀ ས:，
•:
:;，
：
r
g ''
，
，
:4ག་གྲུ་བཀའང་གླུ
སྤྲོ་



དས་
，་ །
གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
གཞན་ཞིག་ནི་གཙུག་ལག་ཁང་དང་སྤྱིལ་བུ་དག་ན་ཆོས་ཀྱི་དོན་ལ་གཞོལ་ནས་
བཞུགས་ཡོད། གཞན་ཡང་། ཁོང་གི་སློབ་མ་ཡང་ཕྱོགས་བཞི་མཚམས་
བརྒྱུད་དུ་ཡོད་ལ་སློབ་མ་ཚོའི་གདུལ་བྱ་ཡང་ཧ་ཅང་རྒྱས་པ་སྟེ། དཔེར་ན།
སློབ་མའི་ཁྲོད་ན་གུ་ཡ་སྒང་པ་ཟེར་བ་ཞིག་ཡོད་པ་དེ་གུ་གེ་ཆོས་རྒྱལ་དང་བཀྲ་
ཤིས་ལྡེ་བཙན། མང་ཡུལ་གྱི་རྒྱལ་པོ་ལྷ་ཆེན་དངོས་གྲུབ་མགོན། སྤུ་རངས་ཀྱི་
རྒྱལ་པོ་བླ་ཆེན་སྟག་ཚ་ཁྲི་འབར། གནམ་མགོན་ལྡེ་ཡབ་སྲས་རྣམས་ལ་་་་
མཆོད་ཡོན་གྱི་འབྲེལ་བ་ཟབ་པ་ལྟ་བུ་རེད། ཡིན་ན་ཡང༌། ཁོང་ནི་ད་ལྟ་
དགུང་ལོ་བདུན་ཅུར་སོན་ལ་ཉེ་ཞིང་ལ་རྟིང་གི་གྲིབ་མ་དང་ལ་མགོའི་ཉི་ཐིག་
ལྟར་ཡུན་རིང་བཞུགས་མི་སྲིད་པས…....
“འབྲི་གུང་ པ་ ནི་ཆོས་ སྲིད་གཉིས་ དར་བའི་རྩེ་མོར་སོན་ཡོད་མོད།
འོན་ཀྱང་ཁོང་ནི་ས་སྐྱ་པ་ལ་མོས་པ་ཆེར་མེད་པ་དང་། ད་ཐེངས་པཎ་ཆེན་
ཤཱཀྱ་ཤྲཱི་ཡང་གདན་མ་དྲངས་པས་ཁོང་དང་འབྲེལ་བ་འཛུགས་རྒྱུ་ནི་དངོས་
གནས་ཁག་པོ་ཞིག་རེད།” ཀུན་དགའ་རྒྱལ་མཚན་གྱི་ཞལ་གྱི་སྤྲོ་ཉམས་ཡལ་
འདུག
“དེང་སང་བོད་ན་དོན་འདིར་སེམས་ཁྲལ་བྱེད་ཀྱིན་མེད་པའི་བླ་མ་དང་
ཡུལ་དཔོན་སུ་ཡོད། འབྲི་གུང་པས་ཀྱང་ངེད་ས་སྐྱ་པ་ལྟར་དོན་དེ་ལ་ཐུགས་
གཞིགས་གནང་གིན་ཡོད་པ་ཁོ་ཐག་ཡིན། དེས་ན་ཆུ་དང་འོ་མ་གཉིས་གཞི་
གཅིག་ཏུ་འདྲེས་པར་དཀའ་ལས་ཅི་ཡོད།” རྗེ་བཙུན་གྲགས་པས་ཧ་ཅང་
གདེང་ཚོད་ཡོད་པའི་ཉམས་ཀྱིས་གསུངས།
“དེ་རེད།” ཀུན་དགའ་རྒྱལ་མཚན་གྱིས་དབུ་ནང་དུ་དལ་གྱིས་ལྡེམ་
བཞིན “ རྗེ་བཙུན་ལགས། དེས་ན་དོན་འདི་ རེ་ཞག་གཞུག་ ལ་སྐྱུར་ཞོག
78



ལེའུ་ལྔ་པ། པཎྜི་ཏའི་ཆོ་ལོ།
ད་ལྟ་པཎ་ཆེན་པ་ཚང་དབྱར་གནས་ལ་བཞུགས་པའི་གྲབས་བྱེད་ཀྱིན་གདའ།
ཁོང་ཉིད་དབྱར་གནས་ལས་བཞེངས་ཏེ་སྟོད་མངའ་རིས་སུ་ཕེབས་རྗེས་ད་
གཟོད་དོན་ཇི་ལྟར་བསྒྲུབ་དགོས་པར་བལྟས་ཆོག ཁྱེད་ཀྱིས་གཟིགས་ན་ཇི་
འདྲ་ལགས”ཞེས་ཞུས། །
“དེ་ཤིན་ཏུ་འགྲིག དོན་འདི་བར་ལ་བརྒྱབ་ན་པཎ་ཆེན་པའི་ཐུགས་
དཀྲུག་ཉེན་ཆེ། རྗེ་བཙུན་གྲགས་པས་ཀྱང་ཀུན་དགའ་རྒྱལ་མཚན་གྱི་
བསམ་ཚུལ་དང་མཐུན་པའི་གསུང་གནང་། །
ཅང་མ་འགོར་བར། པཎ་ཆེན་ཤཱཀྱ་ཤྲཱི་དབྱར་གནས་སུ་བཞུགས་པ་
དང་། པཎ་ཆུང་རྣམས་ཀྱིས་ཕྱོགས་གཅིག་ནས་ཁོང་ལ་ཞབས་ཏོག་མཛད།
ཕྱོགས་གཅིག་ནས་སྔར་བཞིན་ཀུན་དགའ་རྒྱལ་མཚན་ལ་ཆོས་དང་རིག་གནས་
ཀྱི་གདམས་པ་ཆད་མེད་དུ་བསྩལ། །
ངོ་མ། “ལྗོན་ཤིང་ཆེ་ལ་བརྟེན་པ་ཡིས། །འཁྲིལ་ཤིང་རྩེ་མོ་དགུང་ལ་
བསྙེགས། །” ཟེར་བ་ལྟར། ཀུན་དགའ་རྒྱལ་མཚན་གྱིས་ལོ་ངོ་བཅུ་ཙམ་
གྱི་རིང་ལ་པཎ་ཆེན་འཁོར་དང་བཅས་པ་ལུས་དང་གྲིབ་མ་བཞིན་འབྲལ་མེད་
དུ་བསྟེན་ཞིང་། ཁོང་ཚོའི་ཕྱག་ཕྱིར་འབྲངས་ཏེ་བསམ་ཡས་དང་མཆིམས་ཕུ།
ལྷོ་བྲག གཞལ། ཐང་པོ་ཆེ་སོགས་བོད་ཀྱི་ཡུལ་གྲུ་མང་བོར་བཞུགས་ནས་
དེ་དག་ལས་གདམས་པ་མང་པོ་གསན་པ་སྟེ། དེ་ཡང་པཎ་ཆེན་པ་ལས་་
ལེགས་པར་སྦྱར་བ་སཾ་སྐྲ་ཏའི་སྐད་དང་། , རྟོག་གེའི་བསྟན་བཅོས་ཐམས་
ཅད་ཀྱི་རྩ་བ་ལྟ་བུ་ཀུན་ལས་བཏུས་པ། དེའི་དོན་རྒྱ་ཆེར་སྟོན་པ་རིག་པའི་
རྒྱལ་པོ་རྣམ་འགྲེལ་དང་དེའི་འགྲེལ་བ་སྟོང་ཕྲག་ཕྱེད་དང་བཞི་པ། རྒྱན་
དང༌། ལྷ་དབང་བློ་དང་། རྣམ་ངེས་ཀྱི་འགྲེལ་པ་ཆོས་མཆོག་རིག་ཐིགས།
79



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
རྒྱུད་གཞན་གྲུབ་ པ། གཏན་ཚིགས་ཐིགས་པ། དམིགས་ པ་ བརྟག་ པ།
རབ་བྱེད་ཕྲ་མོ་དང་བཅས་པ་ཆོས་མངོན་པ་མཛོད་དང༌།། བལ་པོའི་པཎྜི་ཏ་
སངྒ་ཤི་ལས་སྒྲའི་བསྟན་བཅོས་ཙན་དྲ་བ། སུ་བནྟ། ཏི་ངན་ཏ། སྡེབ་
སྦྱོར་བྲྀཏྟ་མ་ལ། སྙན་ངག་སྣང་བའི་ཉི་མ་ལ་སོགས་པ་སྐྱེས་པའི་རབས་དང་
གཞན་རིབ་བྱེད་ཕྲ་མོ་འགའ་དང་བཅས་པ། ཤར་ཕྱོགས་ཀྱི་པཎྜི་ཏ་ད་ན་ཤི་
་་ལ་ཞེས་བྱ་བ་ལས། བྲམ་ཟེ་ཤ།	ནན་ད་ལ་སོགས་པའི་ཚད་མའི་སྐོར་འགའ་
དང་། རྩོད་པ་རིགས་པ་རྩ་འགྲེལ་དང༌། རྒྱུད་གཞན་གྲུབ་པའི་རྩ་འགྲེལ།
འགྲེལ་པ་བརྟག་པའི་རྩ་འགྲེལ། ཛྙཱ་ན་ཤྲཱིའི་རབ་བྱེད། སེལ་བ་བརྟག་པའི་
རབ་བྱེད་ལ་སོགས་པ་དང་ཕྱིར་སྦྱོར་བའི་དབྱངས་དང༌།་གཤིན་རྗེ་གཤེད་
དམར་པོ། མི་གཡོ་བ་དཀར་པོ་ལ་སོགས་པ་དང༌། བྲམ་ཟེའི་རིགས་པཎྜི་
ཏ་སུ་ག་ཏ་ཤྲཱི་ལས། ཕྱི་རོལ་བའི་རིག་བྱེད་བཞི། སྒྲ་ངེས་པར་སྦྱར་བ་དང་
བཅས་པ་ལེགས་པར་གསན་པར་མ་ཟད། པཎ་ཆུང་ཛ་ཡ་རིཏྟཱ་ལས་སྔགས་
འདུལ་དང་བུད་དྷ་ཙན་དྲ་ལས་སྒྲ་དང་མངོན་པ། ཛིན་ན་སུ་བི་ཏ་ལས་དུས་
འཁོར། མ་ཧཱ་བོ་དྷི་ལས་སྤྱོད་འཇུག་སོགས་ཇི་བཞིན་བསླབས་པས་མཁས་པ་
ནས་མཁས་པའི་ཡང་རྩེར་སོན། །
་་མི་རྣམས་ཀྱིས་ཡུན་རིང་སྒུག་པའི་འབྲས་ལྡན་དུས་ཀྱི་དུས་ཚིགས་སླར་
ཡང་ཤར་བྱུང་། རྩྭ་རྩིའི་འབྲས་བུ་དང་ལྗོན་ཤིང་གི་སིལ་ཏོག་གི་དྲི་ཞིམ་གྱིས་
མཁའ་དབུགས་ཁྲོད་དུ་བསུང་ངད་གསར་བ་ཞིག་བསྐྱིལ་འདུག་ལ། ས་སྐྱ་
དགོན་པའི་མཆོད་ཞིང་ཆེན་མོའི་གྲོ་སྙེ་ཐམས་ཅད་ཀྱང་གསེར་མདངས་བཀྲ་
ཞིང༌། དྲི་བཞོན་རླུང་གི་རམ་འདེགས་ཀྱི་འོག་རྒྱ་མཚོའི་རྦ་རླབས་ལྟར་རེ་
ཞིག་འཇགས་ལ་རེ་ཞིག་འཕྱོ་བའི་གར་སྟབས་སྣ་མང་སྒྱུར་བར་བྱེད། བཀྲ་
80



，་；，
1་་་་་
་་་་་
ལེའུ་ལྔ་པ། པཎྜི་ཏའི་ཆོ་ལོ།
ཤིས་ཤིང་ཉམས་དགའ་བའི་སྐབས་འདིར། ད་གཟོད་པཎ་ཆེན་པ་དབྱར་
གནས་ལས་བཞེངས་པས་དགོན་པའི་ནང་དུ་སླར་ཡང་སྐོར་ཕྱག་དང་མཇལ་ཁ་
ཞུ་བའི་མཇལ་བ་ཇེ་མང་དུ་གྱུར། །
ཉིན་འགའི་རྗེས་སུ། པཎ་ཆེན་པོས་དབུས་གཙང་ཕྱོགས་གཉིས་ནས་
རང་གི་སློབ་མ་དང་ཕྱོགས་ཀྱི་མཁས་པར་རློམ་པ་མཐའ་དག་སྤྱན་དྲངས་ཏེ་ས་
སྐྱའི་གཙུག་ལག་ཁང་དུ་རྩོད་པའི་དཀྱིལ་འཁོར་ཆེན་པོ་བཤམས་། ་༌དེར་པཎ་
ཆུང་རྣམས་ཀྱང་རྩོད་པའི་གྲྭ་ལ་ཞུགས་ཏེ་བློ་དང་རིག་པའི་རྩལ་དགུ་ཡོངས་སུ་
སྤྲུགས་མོད། མཐའ་མར་ས་སྐྱ་པ་ཀུན་དགའ་རྒྱལ་མཚན་ནི་རྒྱུ་སྐར་དབུས་
ཀྱི་ཟླ་བ་དང་རི་དྭགས་ཁྲོད་ཀྱི་སེང་གེ་བཞིན་འགྲན་པའི་ཟླས་དབུལ་བོར་གྱུར་
བས་ཉེ་རིང་དང་ཆགས་སྡང་བྲལ་བའི་པཎ་ཆེན་པས་ཐུགས་རབ་ཏུ་མཉེས་ཏེ་
ཁོང་ལ“ པཎྜི་ཏ”ཞེས་པའི་མཚན་གྱི་ཆོ་ལོ་གནང་བ་དང་། དེར་འདུས་པའི་
དགེ་བའི་བཤེས་གཉེན་དང་མཁས་བའི་དབང་པོ་དག་གིས་ཀྱང“དེང་སང་
བོད་ན་ཀུན་དགའ་རྒྱལ་མཚན་ལས་མཁས་པ་མེད”ཟེར་ནས་ཁས་འཆེས་ཤིང་
བསྙེན་བཀུར་བྱས། དེ་ནས་བཟུང་ཀུན་གྱིས་ཀུན་དགའ་རྒྱལ་མཚན་ལ” ས་
སྐྱ་པཎྜི་ཏ”ཞེས་འབོད་ལ། འགའ་ཞིག་གིས“ ཆོས་རྗེ”ཡང་ཟེར། ་
ནངས་མོ་ཞིག་ལ། ས་པཎ་ཀུན་དགའ་རྒྱལ་མཚན་གྱིས་རང་གིས་ཉེ་
དུས་བརྩམས་པའི《ཚད་མ་རིགས་གཏེར»ཞེས་པའི་ཕྱག་དཔེ་ཞིག་པཎ་ཆེན་
པའི་ཕྱག་ཏུ་ཕུལ་ནས་གུས་པའི་ཉམས་ཀྱིས“པཎ་ཆེན་ལགས། ཕྲན་གྱིས་
ཐེངས་འདིར་ཚད་མའི་བསྟན་བཅོས་ཤིག་བརྩམས་ཁུལ་བྱས་ཡོད་པ་ཐུགས་
ངལ་ལ་མི་འཛེམ་པར་གཟིགས་རོགས་གནོངས། ཉེས་པའི་ཆ་མཆིས་ན་རིན་
པོ་ཆེའི་སྤྱན་སྔར་མཐོལ་ལོ་འཆག”ཅེས་ཞུས།



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
པཎ་ཆེན་པས་མྱུར་དུ་པོ་ཏི་དེ་ཚུར་བཞེས་ཤིང་ཞལ་རས་སུ་འཛུམ་་་
མདངས་ཟླ་འོད་འདྲ་བ་ཞིག་ཤར་ཏེ་ཤོག་ལྷེ་འགའ་ཡར་སློག་མར་སློག་ཙམ་
བྱས་ནས“བོད་འདིར་ཚད་མ་རིག་པ་ལེགས་པོ་ཞིག་དར་མེད་པས་ཁྱེད་ཀྱིས་
འདི་འདྲའི་བསྟན་བཅོས་ཤིག་ཐོག་མར་བརྩམས་གྲུབ་པ་ནི་ངོ་མ་ཕྱག་རྗེས་མི་
ཆུང་བར་འདུག ཡིན་ན་ཡང་ལེགས་ཉེས་ཀྱི་ཆ་ནི་ང་ཚོས་རིམ་གྱིས་བླང་
དོར་མཛད་ཆོག”གསུངས། །
དེ་ཡང་པཎ་ཆེན་ཤཱཀྱ་ཤྲཱིས“བོད་འདིར་ཚད་མ་རིག་པ་ལེགས་པོ་ཞིག་
དར་མེད”གསུངས་པ་ནི་ཤིན་ཏུ་བདེན་ཏེ། སྔར་བསྟན་པ་ཕྱི་དར་གྱི་སྐབས་
སུ། ལོ་ཙཱ་བ་རིན་ཆེན་བཟང་པོའི་སྐུ་དྲིན་ལ། རྒྱལ་ལོ་ཙཱ་བས་ཚད་མ་ལ་
བཤད་པ་ཅུང་ཟད་མཛད་ཅིང་། ཁྱུང་པོ་གྲགས་སེས་ཀྱང་ཚད་མ་བཤད་དེ་
ཚད་མ་རྙིང་མ་ཞེས་པའི་བསྟན་པ་ཅུང་ཟད་དར། དེའི་རྗེས་རྔོག་ལོ་ཆེན་
པོས་ཚད་མ་རྒྱན་དང་ཆོས་མཆོག་གཙོ་བོར་བཤད་དེ་ཚད་མ་གསར་མ་ཞེས་བྱ་
བའི་བསྟན་པ་སྤེལ་མོད། འོན་ཀྱང༌། ཕྱིས་སུ་དེ་ཉིད་ཀྱི་དངོས་བརྒྱུད་ཀྱི་
སློབ་བུ་དག་གིས་རང་བཟོར་སྒྲོ་བཏགས་པའི་ཚད་མའི་བསྟན་པ་སྤེལ་བ་ལ་
དག་མ་དག་གི་དབྱེ་བ་མང་དུ་བྱུང་བས་བོད་དུ་དར་བའི་ཚད་མའི་བཤད་རྒྱུན་
ལ་ཉ་དང་ཉུང་མ་བསྲེས་པ་ལྟ་བུའི་ལྷད་བྱུང༌།
པཎ་ཆེན་ཤཱཀྱ་ཤྲཱིས་ཉིན་འགའི་ནང་ཀུན་དགའ་རྒྱལ་མཚན་གྱིས་ཚད་
མའི་བསྟན་བཅོས་ཡོངས་སུ་རྫོགས་པར་གཟིགས་པ་དང༌། ཐུགས་དགྱེས་
ཤིང་ངོ་མཚར་བའི་ཚུལ་གྱིས་པཎ་ཆུང་རེ་རེའི་ཕྱག་ཏུ་གཏད། དེ་དག་གིས་
ཀྱང་ཐུགས་ཞིབ་མོས་གཟིགས་ཤིང་དཔྱད་དེ་ས་སྐྱ་ཀུན་དགའ་རྒྱལ་མཚན་གྱི་
རྣམ་དཔྱོད་དང་བློ་གྲོས་ལ་ཁས་འཆེས་པ་དང༌། ཡིད་རབ་ཏུ་བཀུགས་ཏེ་ངོ་
82



ལེའུ་ལྔ་པ།
པཎྜི་ཏའི་ཆོ་ལོ།
མཚར་གྱི་མགོ་བོ་ཡང་ཡང་ལྡེམ།
“ཀུན་དགའ་ལགས། ཁྱེད་ཀྱིས་སང་ཕྱིན་བོད་དུ་འདི་བཞིན་ཚད་
མའི་བསྟན་པ་བླ་ལྷག་ཏུ་སྤེལ་རྒྱུ་གལ་ཆེ། རྒྱ་གར་ན་ཡང་གཞུང་དི་འདྲ་
མཐོང་དཀོན་པར་གདའ་བས་ངས་ཉིད་ཀྱི་ཕྱག་དཔེ་འདི་བསྣམས་ཏེ་རྒྱ་གར་
གྱི་ཡུལ་དུ་སྤེལ་བར་འདོད། དེ་ལ་ཁྱེད་ཉིད་ཐུགས་འཐད་དམ།” ཉིན་
ཞིག་པཎ་ཆེན་པས་ས་སྐྱ་ཀུན་དགའ་རྒྱལ་མཚན་རང་གི་དྲུང་དུ་བོས་ཏེ་དེ་ལྟ་
བུའི་བསམ་ཚུལ་གློ་བུར་བ་ཞིག་བཏོན།
“པཎ་ཆེན་ལགས། དེ་ལ་འོས་པ་མ་མཆིས། བདག་གི་རྩོམ་པ་ལ་
འཁྲུལ་བ་མང་དུ་ཡོད་ངེས་པས་དེ་འདྲ་ག་ལ་རུང་།” ས་པཎ་གྱིས་གཅོམ་
སྐྱུང་གི་ཚུལ་གྱིས་དྲང་པོར་ཞུས།
“ཁྱེད་ཀྱི་གསུང་དུ་རིགས་པའི་ཆུ་ཐུབ་པར་འདུག་པས་ངེས་པར་རིན་
ཐང་གཞལ་དཀའ།” པཎ་ཆེན་པས་ཀུན་དགའ་རྒྱལ་མཚན་གྱི་ཕྱག་དཔེ་ལ་
རེག་རེག་བྱེད་བཞིན་དེ་ལྟར་གསུངས།
“པཎ་ཆེན་ལགས། ལྟ་བ་ཐམས་ཅད་ཁྱེད་ཀྱི་དགོངས་པ་ལས་འདའ་
བ་མེད། དེས་ན་ཉིད་ཀྱི་ལོངས་སྤྱོད་དུ་འོས་མ་མཆིས།”
“རིག་པའི་བུ། ཡུལ་དབུས་ཀྱི་མཁས་པས་ཀྱང་བོད་ཀྱི་མཁས་པ་ཚོའི་
གསུང་རྩོམ་ལ་ཚད་གཞལ་བར་འདོད་པས་ཁོང་ཚོའི་དཔྱད་གཞིར་དབུལ་ན་
ཅིས་མི་ཆོག”
“འོ་ན་སློབ་དཔོན་གྱི་ཐུགས་དང་འགལ་བར་མི་བྱ” ས་པཎ་ཀུན་
དགའ་རྒྱལ་མཚན་གྱིས་ཞལ་མདངས་ཅུང་དམར་པོར་གྱུར་ཞིང་ཕྱག་ཟུང་ཐལ་
མོ་སྦྱར་ཏེ་བསྟི་སྟང་གི་གུས་ཉམས་ཤིག་བསྟན།
83



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
ཅང་མ་འགོར་བར། པཎ་ཆེན་འཁོར་དང་བཅས་པ་སླར་ཡང་ཁྲོ་ཕུ་ལོ་
ཙཱ་བས་སྤྱན་དྲངས་ཏེ་ཁྲོ་ཕུར་ཕེབས་ཤིང་དེ་གར་ཉིན་བཅུགསུམ་གྱི་རིང་ལ་ཁྲོ་
ཕུའི་བྱམས་ཆེན་ལ་རབ་གནས་མཛད། ཁྲོ་ཕུའི་བྱམས་ཆེན་ནི་རྒྱུ་གསེར་
ཟངས་ལས་གྲུབ་པ་དང་། མཐོ་ལ་མིའི་གཞུ་འདོམ་ཉི་ཤུའི་ཚད(ཁྲུ་བརྒྱུད་
བཅུ)ཙམ་ཡོད་པས་བོད་དུ་ད་སྔ་དེ་འདྲའི་བྱམས་སྐུ་ཆེན་པོ་མཐོང་དཀའ་
བར་གྲགས། རབ་གནས་མཇུག་རྫོགས་རྗེས། ཁོང་རྣམ་པ་ཚོ་སློབ་མའི་
ཚོགས་ཀྱིས་བསྐོར་ཏེ་སྟོད་མངའ་རིས་སུ་ཕེབས་པ་དང་སྔར་བཞིན་འདུལ་བའི་
སྡོམ་རྒྱུན་སྤེལ་ཞིང་སློབ་མ་མང་པོར་ཆོས་དང་རིག་གནས་ཀྱི་གདམས་ངག་
ཆད་མེད་དུ་བསྩལ། །
དེ་དུས་ནི་སྤྱི་ལོ1213པ་སྟེ་ཁ་ཆེ་པཎ་ཆེན་དགུང་ལོ་གྱ་བདུན་ལ་སོན་
ཞིང༌། ཆོས་རྗེ་ས་པཎ་དགུང་ལོ་སོ་གསུམ་ལ་ཕེབས།



ལེའུ་དྲུག་པ། སྤྱན་འདྲེན་ཞུ་ཡིག
ལེའུ་དྲུག་པ། སྤྱན་འདྲེན་ཞུ་ཡིག
ཕྱི་ལོ། པཎ་ཆེན་ཤཱཀྱ་ཤྲཱི་འཁོར་དང་བཅས་པ་སླར་ཁ་ཆེར་ལོག་རྗེས།
ས་སྐྱ་པཎ་ཆེན་ཕྱིར་གདན་ས་ཆེན་པོ་དཔལ་ལྡན་ས་སྐྱ་དགོན་དུ་ཕེབས་པར་
བརྩམས། དེར་ཁོང་གི་གསུང་ལས་སྐྱེས་པའི་མངའ་རིས་ཕྱོགས་ཀྱི་སློབ་མ་
དང་ཡོན་བདག་རྣམས་ཀྱིས་སྐྱེལ་མ་མཛད། གཙང་ཕྱོགས་ཀྱི་སློབ་མ་དང་
ཡོན་བདག་དག་གིས་ཀྱང་བསུ་བ་མཛད་པ་ལ། དེ་སྔོན་པཎ་ཆེན་ཤཱཀྱ་ཤྲཱི་ས་
སྐྱར་ཕེབས་པའི་རྣམ་པ་དེ་ལྟ་བུ་ཞིག་སླར་ཡང་བྱུང༌། ཡིན་ན་ཡང་བོད་ཀྱི་ལོ་
རྒྱུས་ཀྱི་བྱུང་བ་སྔ་མ་དག་ན། བོད་མི་རྣམས་ནི་ཕ་སྤྲེའུ་དང་མ་བྲག་སྲིན་མོ་
ལས་མཆེད་པ་དང༌། མའི་རིགས་སུ་གྱུར་བ་ནི་ཕྲག་དོག་དང་འགྲན་སེམས་
ཆེ་བ། ཁྲོ་ཞིང་གཏུམ་པ་ཡིན་ནོ་ཞེས་གསུངས་པ་ནི་ཅིས་མ་བདེན། པཎ་
ཆེན་ཤཱཀྱ་ཤྲཱིས་ཀུན་དགའ་རྒྱལ་མཚན་ལ“པཎྜི་ཏ་ཆེན་པོ”ཞེས་པའི་མཚན་གྱི་
ཆོ་ལོ་བསྩལ་བ་ནས་བཟུང་། དབུས་ཁམས་གཙང་གསུམ་གྱི་ལྟ་བ་ངན་པ་
དང་རྒོལ་བ་ངན་པ་མང་པོ་ཞིག་ཞེ་སྡང་དང་ཕྲག་དོག་གིས་ཀུན་ནས་གཟིར་ཏེ་
ལ་ལས“བོད་དུ་པཎ་ཆེན་ཞེས་པའི་མཚན་སྙན་ཅན་ཡོད་པ་ཐོས་མ་མྱོང”ཟེར་
བ་དང༌། འགའ་ཞིག་གིས“ ས་སྐྱ་གོག་པོ་འདི་དེང་སང་དགོན་པ་ཞིག་གི་
ཚུལ་ཙམ་གདའ་མོད། ས་སྐྱ་པཎ་ཆེན་ཞེས་པའི་མིང་འདི་ཀུན་དགའ་རྒྱལ་
མཚན་ལྟ་བུ་ཞིག་ལ་ཨེ་འབྱོར། ཧ་ཧ་ཧ” ཞེས་ཁྲེལ་དགོད་བྱེད་ལ། རེ་
85



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
འགས“པཎ་ཆེན་ཤཱཀྱ་ཤྲཱི་འཁོར་དང་བཅས་པས་རང་ཡུལ་དུ་གཤེགས་ཁར་
མིང་འདི་འདྲ་ཞིག་གང་འདོད་དུ་འདོགས་མི་སྲིད། དེ་ནི་རང་གིས་རང་ལ་
ཕོ་ཚོད་ཀྱིས་བཏགས་པ་ལོས་ཡིན”ཟེར་ནས་ལམ་གྱི་ཚེགས་ལ་ཡང་མ་འཛེམས་
པར་གཅིག་འཕྲོ་གཅིག་ཏུ་ཡོང་ནས་ཁོང་དང་རྩོད་པའི་དཀྱིལ་འཁོར་བཤམས།
དེར་ས་སྐྱ་པཎ་ཆེན་གྱིས་བློ་གྲོས་ཀྱི་ནམ་མཁར་རིགས་པའི་ཆུ་འཛིན་བསྡུས།
སྤོབས་པའི་རླུང་ཤུགས་ཀྱིས་ ཐལ་འགྱུར་གྱི་གནམ་ལྕགས་འཕངས། ཕས་
རྒོལ་གཏིང་ཚུགས་པར་སྨྲ་བའི་ལོག་རྟོག་གི་རི་བོ་མཐའ་དག་སྐད་ཅིག་ཉིད་ལ་
བསྙིལ་བས་ཁོ་ཚོ་རེ་རེ་བཞིན་སེམས་ཁོང་དུ་ཆུད་ཅིང་ཕྲག་པ་གློད་དེ་ཕྱིར་རང་
རང་གི་ཡུལ་དུ་གཉོམ་ཆུང་གིས་མི་ལོག་ཐབས་མེད་བྱུང་། །
ཉིན་འདི་དག་ལ། ལོག་རྟོག་གི་རྒོལ་ངན་དེ་དག་གིས་ཀུན་དགའ་རྒྱལ་
མཚན་ལ་སྐུ་ངལ་གསོ་བའི་གོ་སྐབས་ཕྲན་ཙམ་ཡང་མ་སྦྱིན་པས་ཁོང་ཉིད་་
དངོས་གནས་སྐུ་ཐང་ཆད་འདུག་པ་གདོན་མི་ཟ། འོན་ཀྱང་། ཁོང་གི་
སྙན་གྲགས་ཇེ་ཆེ་ཇེ་ཆེར་སོང་བ་དང་བསྟུན་ནས་ད་ལྟ་ནི་རྩོད་པ་བ་དེ་དག་
ཀྱང་སྔོན་དང་མི་འདྲ་བར་ཅུང་ཟད་ཇེ་ཉུང་དུ་སོང་འདུག །
རྗེ་བཙུན་གྲགས་པས་ཡུན་རིང་དུ་རེ་ལྟོས་བྱས་པའི་རང་གི་ཚ་བོས་་་
མཐའ་མར“ པཎྜི་ཏ” ཡི་ཆོས་ཀྱི་གོ་འཕང་བརྙེས་ཤིང་ཆོས་ཀྱི་རྩོད་པས་སུས་
ཀྱང་མི་ཐུབ་པ་མཐོང་ནས་ཐུགས་ཀྱི་སྤྲོ་བ་མ་གནོན་པར་ཉིན་ཞིག་ས་སྐྱའི་དགེ་
འདུན་དང་སྔགས་འཆང་། གཞན་གྲོམ་སྟོད་ནས་གྲོམ་སྨད་བར་གྱི་ཡུལ་མི་
བགྲེས་གཞོན་ཀུན་བསྡུས་ཏེ་ཆོས་ སྟོན་བསམ་གྱིས་མི་ཁྱབ་པ་ཞིག་བཤམས།
དེར་འདུས་པའི་སྐྱེ་བོ་ཀུན་ལའང་ལ་རྒྱ་དང་དུངས་པ་འཕེལ་ཏེ་རང་སྣང་སྐྱིད་
པའི་སྤྲོ་བ་ཁྱད་པར་བ་བྱུང་ནས་ཚང་མའི་མིག་ཟུང་དུ་ཡི་རང་དང་དད་པའི་
86



ལེའུ་དྲུག་པ།
སྤྱན་འདྲེན་ཞུ་ཡིག
་་་་་་་
མཆི་མ་རང་དབང་མེད་པར་འཁོར། །
“ བོད་དུ་ད་སྔ་པཎྜི་ཏ་ཞིག་བྱོན་པ་ནི་ཁོང་གཅིག་པུ་རེད། ཀུན་དགའ་
རྒྱལ་མཚན་འདི་བ་ཚང་དངོས་གནས་གཞན་དང་མི་འདྲ་བར་འདུག”
“དེ་ལོས་ཡིན། འཁོན་ས་སྐྱའི་གདུང་རྒྱུད་ཀྱི་རབ་བྱུང་གི་ཐོག་མ་ཁོང་
ཉིད་མིན་ནམ།”
“དབུས་གཙང་ཁམས་གསུམ་གྱི་མཁས་པར་རློམ་པ་སུས་ཀྱང་ཁོང་རྩོད་
པས་མ་ཐུབ། ངོ་མ་པཎྜི་ཏ་ཆེན་པོ་རེད།” ་
“འོ་ལོས། ཁོང་ཉིད་རྗེ་བཙུན་འཇམ་པའི་དབྱངས་ཀྱི་རྣམ་འཕྲུལ་
ཡིན། མཁྱེན་པའི་གཏེར་ཟེར་བ་ནི་འདི་འདྲ་ཞིག་ལོས་ཡིན། ་་་་
“ཆོས་སྟོན་གཟབ་རྒྱས་འདུག་ཨང་། ཟས་ཀྱི་རི་རབ། བཏུང་བའི་
རྒྱ་མཚོ།”
“ལྟོས་དང༌། རྗེ་བཙུན་གྲགས་པའི་ཞལ་རས་སུ་འཛུམ་མདངས་ཉི་མ་
འདྲ་བ་ཞིག་ཤར་འདུག”
“ཀུན་དགའ་རྒྱལ་མཚན...འོ་མ་རེད། ས་པཎ་ཁོང་
...... ཆོས་སྟོན་དུ་ཞུགས་པའི་སེར་སྐྱ་ཕོ་མོ་རྒན་གཞོན་ཀུན་གྱིས་དེ་
ལྟར་དཔྱད་གླེང་སྣ་ཚོགས་རྒྱག་གིན་འདུག།
སྐབས་ཤིག་ལ། ཟངས་ཚ་བསོད་ནམས་རྒྱལ་མཚན་གྱིས་མི་ཚོགས་ཀྱི་
དབུས་ནས་ལམ་གཤགས་ཏེ་རྗེས་སུ་ངུར་སྨྲིག་གི་ན་བཟའ་གསོལ་བའི་དགེ་
འདུན་ པ་ ཞིག་ ཁྲིད་ དེ་དབུ་རྩེ་ གཙུག་ལག་ ཁང་ གི་ ཕྱོགས་ སུ་འཛུལ་ཡོང་།
དགེ་འདུན་པ་དེ་ཕར་བལྟས་ཚོད་ཀྱིས་ཕོ་ལོ་སུམ་ཅུའི་གོང་རོལ་ན་ཡོད་སྙམ་པ་
ཞིག་འདུག་ལ། ཤ་རིད་ཅིང་གཟུགས་ཤིན་ཏུ་མཐོ་བ་དང་གདོང་ཚུགས་ཉ་
87



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
གང་ཟླ་བ་ལྟར་སྒོར། དཔྲལ་བའི་མིག་ཟུང་དུ་གྲུང་ཉམས་ལྡན་པའི་འོད་
མདངས་ཡ་མཚན་ཅན་ཞིག་འཕྲོ་ཞིང་འདུག་ལ། རྒྱབ་ཏུ་ཁྲེས་པོ་ཆུང་ཆུང་
ཞིག་ཁུར་ཡོད་པར་བལྟས་ན་ཅུང་ཟད་ཐག་རིང་ནས་ཡོང་བ་ཤེས་ཐུབ།
དགེ་འདུན་པ་དེ་གཙུག་ལག་ཁང་དུ་འཛུལ་རྗེས། མིག་ཟུང་གིས་ཁོར་
ཡུག་གི་དགེ་འདུན་དང་སྔགས་འཆང་རྣམས་ལ་སྐོར་གཟིགས་ཤིག་གནང་བ་
དང་། དེའི་མུར། ཇི་མི་སྙམ་པར་གྲལ་གྱི་དབུ་ན་སེང་གེའི་ཁྲི་ལ་བཞུགས་
པའི་ས་པཎ་གྱི་དྲུང་དུ་བཅར་ཏེ་ཅི་ཡང་མི་སྨྲ་བར་ཡུད་ཙམ་ལ་རི་མོར་བྲིས་
པའི་གཟུགས་བརྙན་བཞིན་འགུལ་བ་མེད་པར་འགྲེང་ཚུགས་སུ་བསྡད།
ས་པཎ་གྱིས་སྔོན་ཆད་དགེ་འདུན་འདི་མཐོང་མ་མྱོང་ཡང་ཚུགས་ཀར་
བལྟས་ན་རང་ཉིད་ལ་རྩོད་པར་ཡོང་བ་ཞིག་རེད་སྙམ་ཞིང་འཇིགས་པའི་བ་སྤུ་
ཙམ་ ཡང་ མི་ གཡོ་ བར་ བརྗིད་ ལྷན་ ནེར་ བཞུགས་ ཏེ་ “མགྲོན་ པོ་ ལགས།
བཞུགས་གདན་འཇགས། བཞུགས་གདན་འཇགས” ཞེས་རང་གི་གམ་གྱི་
གནས་སྟོང་བ་ཞིག་བསྟན། །
མགྲོན་པོ་དེས་ས་པཎ་གྱི་ངག་འཇམ་ཡང་ཁྲི་ལས་མ་བཞེངས་པ་མཐོང་
ནས་ཁོང་ཁྲོ་མ་གནོན་པ་ལྟར་ཁ་ཤ་ཡང་ལྷབ་ལྷབ་དུ་འདར་བ་དང་མིག་གིས་
ཕུར་ཚུགས་སུ་བལྟས་ཏེ “ཀུན་དགའི་རྒྱལ་མཚན་ལགས། ཁྱོད་ཀྱིས་ང་དེ་
རིང་ཡོང་དོན་ཅི་ཡིན་པ་ཤེས་སམ”ཞེས་གདོང་འཛུམ་བཞིན་ཚིག་རྣོན་པོ་ཞིག་
བཤད། ་་་་་་་་་་་་་་་་་་་་་་་་༣
ས་པཎ་ཁོང་དགོད་ཅིག་བྱས་ཏེ“མགྲོན་པོ་ལགས། ཁྱོད་ཡོང་བ་ཉིད་
ནས་ཐུགས་འཚིག་འདུག་པ་ཅི་ལགས”ཞེས་དྲིས། ་
“ཁྱོད་ཀྱིས་ང་ངོ་ཤེས་ཀྱི་མེད་པ་འདྲ།” མགྲོན་པོ་དེས་ངོ་གདོང་ཡང་
88



L-
I
ལེའུ་དྲུག་པ། སྤྱན་འདྲེན་ཞུ་ཡིག
དམར་པོར་གྱུར་ཏེ “ཚུགས་ཀར་བལྟས་ན་ས་སྐྱ་པཎ་ཆེན་ཟེར་བ་ཁྱོད་ཡིན་པ་
འདྲ། ངས་དེ་རིང་མི་ཚོགས་ཀྱི་ཁྲོད་ནས་ལྟད་མོ་ཞིག་འཇོག ས་སྐྱ་པཎ་
ཆེན། པཎ་ཆེན། ས་སྐྱ་གོག་པོ་ས་ལག་མཐིལ་ཙམ་འདི་ན་པཎ་ཆེན་ཞིག་
ཡོད་ཟེར་ན་དགོད་བྲོ་ཨང”ཟེར།
༢ “ཁྱོད་ཡུལ་གང་གི་ཡིན།” ས་པཎ་གྱིས་ཐུགས་ལྷོད་པོའི་ངང་དྲིས། །
མགྲོན་པོ་དེས་རྒྱབ་ཀྱི་ཁྲེས་པོ་ཡང་ཐང་དུ་མི་འཇོག་པར་སྔར་གྱི་གནས་
སུ་འགྲེང་སྟེ་ལུས་ཀྱི་དཀྱེལ་བསྐྱེད་ཅིང་མགོ་བོ་མཐོན་པོར་བཏེགས་ཏེ་ཇི་མི་
སྙམ་པར་ངག་སྒོ་ཆེས་ཆེར་ཕྱེ་སྟེ་དབྱངས་དམའ་མོ་ཞིག་ལ་ཚིགས་བཅད་
འགའ་སྦྱར་ཏེ་ངག་ཏུ་གྱེར་བྱུང༌།
“རྗེ་མཚན་ལྡན་བླ་མར་གསོལ་བ་འདེབས། །ང་ཡིན་པ་གང་གི་ཡིན་
ཟེར་ན། །ང་ཡིན་པ་གངས་ཅན་བོད་ནས་ཡིན། །བོད་གདོང་དམར་ཅན་གྱི་
ཡུལ་ནས་ཡིན། །བུ་ང་ཡི་བྱུང་བ་ཤེས་འདོད་ན། །ཆུང་ལོ་གསུམ་སྟེང་ནས་
རབ་ཏུ་བྱུང་། །སྤྱིར་བླ་མ་མང་པོ་གཙུག་ཏུ་བསྟེན། ། སྒོས་གཉལ་ཞིག་འཇམ་
པའི་རྡོ་རྗེ་བསྟེན། ། ངའི་བླ་མའི་ཆེ་བ་ཅུང་བརྗོད་ན། །འདིར་སྡོད་པའི་མི་
ཚོགས་ཧ་ལས་འགྲོ། །དེའི་རྐྱེན་གྱིས་ས་བོན་ཙམ་ཞིག་འཆད། །སྔོན་ཆོས་རྒྱལ་
ཁྲི་གཙུག་ལྡེ་བཙན་གྱི། ། གནས་འགངས་ཆེན་ཕོ་བྲང་འུ་ཤང་རྡོར། ། བློ་རྩེ་
གཅིག་ལོ་དགུར་མཚམས་སུ་བསྡད། །ལུས་གྲུབ་པ་བརྙེས་པའི་མངོན་རྟགས་
ལ། །རི་མཐོན་པོའི་ཀླད་ནས་ལྡིང་སྐོར་རྒྱུག། སྐུའི་དྲི་ཆུ་སྨན་གྱི་བདུད་རྩིར་
འབབ། ། ཕྱི་ནང་རིག་ཐམས་ཅད་བློ་ལ་ངེས། །ཆོས་ཟབ་མོའི་གོ་བ་གཏིང་
ནས་ལོན། ། ཕས་རྒོལ་བ་ངན་པ་རྡུལ་དུ་བཏང་། ། དེ་ལྟ་བུའི་བླ་མ་དམ་པ་
དེར། ། བློ་ཤེས་རབ་མྱུར་བའི་སྲས་དགུ་ཡོད། ། བུ་དགུ་བོ་སྔ་ཕྱི་བར་ཚར་་



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
གསུམ། །ཚར་རེ་རེར་བུ་རྒོད་གསུམ་རེ་ཡོད། །ང་བར་ཚར་གསུམ་གྱི་ཐོག་མ་
ཡིན། ། ངའི་མིང་ལ་རིག་པའི་སེང་གེ་ཟེར། ། མིང་གཞན་ལ་བླ་མ་འུ་ཡུག་་
ཟེར། །ང་ཡོང་དོན་ཆོས་ཀྱི་དོན་དུ་ཡོང་། ། ས་སྐྱ་བོ་ལག་མཐིལ་ངོས་འདི་
ན། །ཁྱོད་ཀུན་དགའ་རྒྱལ་མཚན་མིང་གྲོགས་ཆེ། །མི་ལ་ལས་ས་སྐྱ་པཎ་ཆེན་
ཟེར། །དུས་ཁ་སང་ཉི་མའི་སྔ་རོལ་ཏུ། །ངའི་སློབ་དཔོན་གཉལ་ཞིག་འཇམ་
རྡོར་གྱིས། །བུ་ཕྱི་ཚར་ཤེས་རབ་འོད་ཟེར་མངགས། །ཆོས་རྩོད་པས་ཁྱོད་ཉིད་
མ་ཐུབ་སྐད། །དུས་དེ་རིང་བླ་མས་ང་རང་མངགས། །ཁྱོད་ཆེ་ཉམས་མ་སྟོན་
ཁྲི་ལས་བོབས། །ཁྱོད་པཎ་ཆེན་རེད་དམ་བླུན་སྒོམ་རེད། །ངས་དེ་རིང་གསལ་
བོར་ཤེས་ན་འདོད།”
མ་གཞི། མགྲོན་པོ་འདི་ནི་ས་འདིར་མིང་དུ་གྲགས་ཤིང་གྲུབ་པ་བརྙེས་
པའི་བླ་མ་གཉལ་ཞིག་འཇམ་པའི་རྡོ་རྗེ་ཟེར་བ་དེའི་བུ་སློབ་ཡིན་པར་འདུག
དེ་ཡང་བླ་མ་གཉལ་ཞིག་ལ་བུ་སློབ་དགུ་ཡོད་ཅིང་མཆོག་ཏུ་གྱུར་བ་འཇམ་
དབྱངས་གསར་མ་ཟེར་བའི་དགེ་སློང་ཞིག་ཉིན་འགའི་སྔོན་ལ་འདི་གར་ས་
པཎ་དང་རྩོད་པར་ཡོང་། དགེ་སློང་དེའི་མིང་དངོས་ལ་ཤེས་རབ་འོད་ཟེར་
དུ་འབོད་མོད། འཇམ་དབྱངས་གསར་མ་ཟེར་དོན་ནི་དེ་བ་དངོས་གནས་
ཤེས་རབ་མྱུར་བ་དང་མཁྱེན་དཔྱོད་རབ་ཏུ་ཡངས་པས། སློབ་དཔོན་གཉལ་
ཞིག་དང་ཁོང་གཉིས་ཀྱི་དེ་སྔོན་ཕྱོགས་ཆོས་དཔེ་ལ་འགྲོ་མི་འགྲོ་ཉིན་གསུམ་ལ་
བརྩད། མཐའ་མར་སློབ་དཔོན་ཡང་རེ་ཞིག་རིགས་པས་སུན་འབྱིན་པར་
བྱས་པས་དེར་སློབ་དཔོན་ཡང་ཐུགས་རབ་ཏུ་མཉེས་ཏེ་ཁོང་ལ་དར་ཡུག་གི་བྱ་
དགའ་གནང་ཞིང་མངས་ཇ་བསྐོལ་ཏེ “གནས་འདིར་ངས་རྗེ་བཙུན་འཇམ་
པའི་དབྱངས་ལའང་བློ་མི་འདྲི་བསམ་བཞིན་ཡོད་དེ། ཁྱོད་འཇམ་དབྱངས་
90



t
ལེའུ་དྲུག་པ། སྤྱན་འདྲེན་ཞུ་ཡིག
དངོས་སུ་གདའ”གསུངས་པ་དང་། དེ་ནས་བཟུང་ཆོས་གྲོགས་རྣམས་ཀྱིས་
ཁོང་ལ་ཆེ་བརྗོད་ཀྱི་མིང་དེ་བཏགས་པ་རེད། ཡ་མཚར་བ་ལ། ས་པཎ་
ཀུན་དགའ་རྒྱལ་མཚན་གྱིས་འཇམ་དབྱངས་གསར་མ་ཡང་རྩོད་པས་སྤ་བཀོང་
བར་མཛད་པས་བླ་མ་གཉལ་ཞིག་འཇམ་པའི་རྡོ་རྗེ་ཁ་སྤོ་ཁ་ནས་ལངས། ཞེ་
སྤོ་གཏིང་ནས་ལངས་ཏེ་ཐེངས་གཉིས་པར་འུ་ཡུག་པ་རིག་པའི་སེང་གེ་་་་་
མངགས་པ་ཡིན་ཚོད་གདའ། དེས་ན། བླ་མ་འུ་ཡུག་པ་རིག་པའི་སེང་གེ་
འདི་འཇམ་དབྱངས་གསར་མ་ལས་ཀྱང་ཤེས་རབ་ཆེ་ལ་མཁས་པའི་ཕུད་དུ་
གྱུར་ཡོད་པ་སྨོས་ཅི་དགོས།
ས་པཎ་ གྱིས་ གཡེང་བ་ མེད་པར་འུ་ཡུག་ པའི་ གཏམ་ ལ་ གསན་རྗེས།
ཡིད་ལ་སྔར་ལས་ལྷག་པའི་སྤོབས་པ་ཞིག་རྒྱས་ཤིང་ཞལ་རས་སུ་འཛུམ་གྱིས་
འཁྱུད་དེ“བླ་མ་འུ་ཡུག་པ་ལགས། ཁྱོད་དང་པོ་ཐག་རིང་ནས་བྱོན་པ་ཡིན་
པས་རེ་ཞིག་གསོལ་སྐྱེམས་བཞེས་ལ་མཉེལ་བ་གསོས་ཤིག” ཅེས་ཡང་བསྐྱར་
བརྩེ་བའི་ངག་གིས་གདམས།།
གཟབ་རྒྱས་ལྡན་པའི་ཆོས་སྟོན་མཇུག་བསྒྲིལ་སོང་།
ཆོས་སྟོན་གྱི་སྐབས་དེར། དད་ལྡན་གྱི་མཇལ་བ་དང་སེར་སྐྱ་ཕོ་མོའི་
མིག་ཟུང་གྲངས་མེད་ཀྱི་འོག་ཏུ། ས་པཎ་དང་བླ་མ་འུ་ཡུག་པ་གཉིས་ཀྱིས་
རྩོད་པའི་སྒོ་འཕར་ཕྱེས་ནས་ཤེས་རབ་ཀྱི་རྣོ་འགྲན། མཁྱེན་དཔྱོད་ཀྱི་རྩལ་
བསྡུར། ཡོན་ཏན་གྱི་ཁྱོན་འཇལ། རིགས་པའི་མཚོན་གདེངས་པའི་་་་་
མཐར་བླ་མ་འུ་ཡུག་པ་ཕམ་པར་མཛད་ཅིང་སྐྱེངས་པར་བྱས་ལ། དེར་་་་
འདུས་པའི་སྐྱེ་བོ་ཡོད་དོ་ཅོག་ལྷག་ཏུ་ངོ་མཚར་ཞིང་དད་པ་དང་དུངས་པ་ལྷན་
ཅིག་ཏུ་འཕེལ་ནས་སྡོང་དུམ་འགྱེལ་བ་བཞིན་ས་པཎ་ལ་གུས་ཕྱག་གྲངས་མེད་
，
91



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
ཅིག་འཚལ། །
འུ་ཡུག་པ་རིག་པའི་སེང་གེས་རང་ཉིད་རྩོད་པ་ལས་ཕམ་རྗེས། སྔར་
གྱི་སྒྲོབ་ཉམས་ཡེ་ནས་སྤངས་ཏེ་ཞི་ཞིང་དུལ་བའི་ངང་ས་པཎ་ལ་བསྙེན་བཀུར་
གྱི་ཕྱག་མཆོད་ཕུལ་ཏེ་རང་ཉིད་རྗེས་སུ་འཛིན་དགོས་པའི་ཞུ་བ་ཕུལ། དེར་
ས་པཎ་ཡང་རབ་ཏུ་དགྱེས་ཏེ་བླ་མ་འུ་ཡུག་པའི་རེ་བ་བསྐང་ཆོག་པའི་ཁས་
བླངས། ད་ལྟ། འུ་ཡུག་པས་མཚམས་ལན་རེར་ས་པཎ་དང་བརྩད་པའི་
ཚུལ་དེ་དྲན་ན་གློ་བུར་དུ་འཇིགས་ཤིང་སྐྱི་གཡའ་བའི་སྣང་བ་ཞིག་སྐྱེས་འོངས།
མཇུག་མཐའི་ཉིན་དེར། བཙད་ཀྱིན་བརྩོད་ཀྱིན་ཁོང་གི་མིག་ལམ་དུ་ས་པཎ་
ནི་སྐབས་རེར་ཁྱུང་ཆེན་རྒྱལ་པོར་གྱུར་ཏེ་བར་སྣང་གི་མཐོངས་ཤིག་ཏུ་ལྡིང་
སྐོར་རྒྱུག་ཅིང་། རང་གི་མགོ་ལ་ཐལ་ཆུག་བར་མེད་གཏོར་བའི་ཉམས་སྣང་
སྐྱེས་ལ། ལན་རེར་གཡུ་འབྲུག་སྔོན་མོ་ཞིག་ཏུ་སྤྲུལ་ནས་སྤྲིན་རྫོང་མཐུག་
པོའི་བང་རིམ་དུ་ང་རོ་སྒྲོག་བཞིན་རང་གི་གཉའ་བར་གནམ་ལྕགས་དྲག་ཏུ་
འཕེན་པའི་འཁྲུལ་སྣང་སྐྱེས་པ་དང༌། མཚམས་རེར་གདོང་ལྔའི་དབང་བོར་
གྱུར་ཏེ་གངས་རིའི་སྤོ་ནས་རལ་བ་གསིག་གསིག་བྱེད་བཞིན་རང་གི་རྣ་བར་
གད་རྒྱངས་སྒྲོགས་པའི་སྣང་བ་སྐྱེ་འོངས། རྨི་ལམ་དང་འདྲ་བའི་སྣང་ཚུལ་དེ་
དག་མིག་ལམ་དུ་ཤར་ཐེངས་རེར། འུ་ཡུག་པས་ད་ལྟ་ཡང་རང་ཉིད་གནས་
གང་ཞིག་དུ་ཡོད་ཀྱང་ས་པཎ་ལ་དད་པ་རྩེ་གཅིག་གིས་གསོལ་བ་དྲག་ཏུ་བཏབ་
པ་ན། ད་གཟོད་འཇིགས་སྣང་དང་འཁྲུལ་སྣང་དེ་རང་ཤུགས་ཀྱིས་ཡལ་བར་
འགྱུར་འགྲོ་བའི་སྣང་བ་སྐྱེས་བཞིན་ཡོད། ཡིན་ན་ཡང་། འུ་ཡུག་པ་རིག་
པའི་སེང་གེ་ནི་འཕངས་པའི་མདའ་དང་མངགས་པའི་མི་ཡིན་པས་ས་སྐྱར་
གཏན་ དུ་ སྡོད་ པའི་ལས་ སྐལ་ གང་ ན་ ཡོད། ཟླ་ གཅིག་ ལྷག་ འགོར་ རྗེས།
92



ལེའུ་དྲུག་པ། སྤྱན་འདྲེན་ཞུ་ཡིག
ཁོང་ཉིད་འབྲལ་འདོད་ལ་མི་འདོད་ཀྱི་ངང་ས་པཎ་དང་ཞལ་མི་གྱེས་ཐབས་
མེད་བྱུང་། ཁོང་གིས་འགྲོ་ཁར་ས་པཎ་ལ་གྱེས་ཕྱག་གསུམ་ཕུལ་བ་དང་སྔར་
གྱི་ཁྲེས་པོ་དེ་རྒྱབ་ལ་ཁུར་ཏེ “ས་པཎ་རིན་པོ་ཆེ། ཟླ་འགའི་རྗེས་སུ་ང་ཕྱིར་
ཡོང་ངེས་ཡིན་ཞིང༌། ཁྱེད་ཉིད་གཏན་དུ་སློབ་དཔོན་དུ་བསྟེན་རྒྱུ་ཡིན”ཟེར།
འུ་ཡུག་པ་རིག་པའི་སེང་གེ་ས་སྐྱར་ཟླ་གཅིག་མ་གཏོགས་བཞུགས་མེད་
ན་ཡང་། ཁོང་གིས་སྔགས་འཆང་དང་དགེ་འདུན་རྣམས་ཀྱི་ཡིད་ལ་དྲན་
གདུང་གི་བག་ཆགས་ཟབ་མོ་ཞིག་བཞག་འདུག་ལ། ཁྱད་པར་དུ་རྗེ་བཙུན་
གྲགས་པ་རྒྱལ་མཚན་ཡང་ཁོང་ལ་ཐུགས་རྩིས་ཤིན་ཏུ་ཆེ་བས་ནམ་རྒྱུན་ས་པཎ་
དང་ཞལ་ཏ་རེ་གནང་སྐབས“ ས་པཎ་ལགས། འུ་ཡུག་པ་འདི་བློ་དང་ཤེས་རབ་
མྱུར་བས་ཁྱོད་ཀྱི་སློབ་མར་བསྐྱངས་ན། ཇི་ལྟ་ཇི་སྙེད་ཀྱི་ཆོས་ཐམས་ཅད་
ཁོང་དུ་ཆུད་པ་ཞིག་ཡོང་གི་འདུག”ཅེས་གསུང་བཞིན་ཡོད། །
“འུ་ཡུག་པ་ཁྱོད་ཀྱི་སློབ་མར་བྱུང་ན་ང་ལ་འཁང་སེམས་ཅི་ཡང་མེད།”
མཚན་མོ་ཞིག་ལ། རྗེ་བཙུན་གྲགས་པས་ས་པཎ་ཀུན་དགའ་རྒྱལ་མཚན་ལ་
སླར་ཡང་གཏམ་དེ་ལྟ་བུ་ཞིག་གླེང་།
“རྗེ་བཙུན་ལགས། པཎ་ཆེན་པ་ཕྱག་ཕེབས་སྐབས་དེང་སང་བོད་དུ་
ཚད་མའི་བསྟན་པ་ཉམས་དམའ་བས་ཁྱོད་ཀྱིས་ཚད་མ་རྣམ་འགྲེལ་སྤེལ་དགོས་
པར་འདུག”ཅེས་གདམས་པ་གནང་ཡོད། དེས་ན། འུ་ཡུག་པ་འདི་རྣམ་
དཔྱོད་ཡངས་ལ་ཤེས་རབ་མྱུར་བས་ངས་ཁོང་ལ་ཚད་མ་རྣམ་འགྲེལ་སྤེལ་ཆོག”
“ས་པཎ་ལགས།” རྗེ་བཙུན་གྲགས་པས་གསུང་སྐད་ཇེ་དམར་ཕྱིན་
ནས་ད་ང་རང་མང་པོ་མི་བཞུགས་པར་གདའ། བདེ་བ་ཅན་གྱི་སྤྱན་འདྲེན་
ལྷ་ཚོགས་རྣམས་ཡང་ཡང་ཕེབས་ཀྱིན་འདུག ད་ནི་བདག་ལ་ཆགས་ས་ཞེན་
93



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག་
ཡུལ་ཅི་ཡང་མེད”གསུངས།
ནམ་རྒྱུན་དང་མི་འདྲ་བའི་རྗེ་བཙུན་གྲགས་པའི་གསུང་སྐད་དེ་ཐོས་མ་
ཐག་ས་པཎ་གློ་བུར་དུ་ཧ་ལས་པར་གྱུར་ཞིང་། རྗེ་བཙུན་གྲགས་པའི་སྐུ་ལུས་
ལ་ཞིབ་གཟིགས་ཐེངས་ཤིག་མཛད། ངོ་མ། རྗེ་བཙུན་གྲགས་པ་ད་ལྟ་
དགུང་ལོ་བདུན་ཅུར་ཕེབས་ཡོད་པ་དང་དབུ་སྐྱེས་སྔར་ལས་ཀྱང་དཀར་པོར་
གྱུར་ཏེ་འོད་ཀྲིག་ཀྲིག་བྱེད་ཅིང་། སྤྱན་ཟུང་གི་གྲུང་བའི་མདངས་ཀྱང་ཅུང་
ཟད་ཉམས་ཡོད་ལ། ཞལ་གཉེར་ཡང་པ་ཏྲའི་རི་མོ་བསྣོལ་བ་ལྟར་ཕྱོགས་སུ་
ཁྱབ་པར་མ་ཟད། སྐུ་སྟོད་ཀྱང་ཅུང་ཟད་དུད་དེ་འདུག འདི་ཐམས་ཅད་
བགྲེས་ཉམས་མིན་ན་གང་ཡིན། ཡིན་ན་ཡང་། ས་པཎ་གྱིས་སྣང་ཚུལ་
འདི་ལ་ད་རེག་བར་དུ་ཐུགས་ མཉམ་ ཐེངས་གཅིག་ལ་མཛད་མ་མྱོང་བས་་་
དངོས་གནས་རྗེ་བཙུན་རིན་པོ་ཆེ་ཞིང་གཞན་དུ་གཤེགས་ལ་ཉེ་བ་ནི་ཡིད་ལ་ཇི་
ལྟར་འཁོར་ཨང་།
ངོ་མ། རྗེ་བཙུན་གྲགས་པར་ཕྱི་མའི་སྐྱེ་བ་གཟིགས་པའི་མངོན་ཤེས་
མངའ་བ་འདྲ། ལོ་དེའི་ཁྲ་ཟླ་བའི་ཚེས་བཅུ་གཉིས་ཀྱི་ཐོ་རངས་ཀྱི་དུས་ལ།
ཁོང་དངོས་གནས་གཟིམ་ཁྲིའི་སྟེང་རྡོ་རྗེ་སྐྱིལ་ཀྲུང་དུ་བཞུགས་ཤིང་ཞལ་ནས
《འཇམ་དཔལ་མཚན་བརྗོད》ཚར་གཅིག་གསུངས་རྗེས་གསུང་སྐད་ཇེ་དམར་
ཕྱིན་ནས“ད་ནི་བདག་གསེར་མདོག་ཅན་དུ་གཤེགས་སོ” གསུངས་ནས་སྤྱན་
ཟུང་ག་ལེར་བཙུམས་ཤིང་། རིམ་གྱིས་ཚོར་བ་དང་འདུ་ཤེས་མེད་ པ་་་
བརྟུལ་ཞུགས་བཟུང་སྟེ་མྱ་ངན་ལས་འདས་པའི་ཚུལ་བསྟན།
དགེ་འདུན་པ་དང་སྔགས་འཆང་རྣམས་ཀྱི་མྱ་ངན་དང་སྐྱོ་གདུང་གི་
གྲོགས་ཏན་འོག་ས་པཎ་གྱིས་གདུངས་པ་དྲག་པོའི་ངང་སྐུ་གདུང་སྦྱིན་སྲེག་གི་
94



ལེའུ་དྲུག་པ། སྤྱན་འདྲེན་ཞུ་ཡིག
ཆོས་ཀྱི་ཆོ་ག་མཐའ་དག་གཙང་ཞིང་ལུས་པ་མེད་པར་མཛད། ཉི་མ་གཞོན་
ནུ་ནུབ་ཕྱོགས་བདེ་བ་ཅན་གྱི་ཞིང་ཁམས་སུ་བཞུད་མ་ཐག་སླར་ཡང་ཤར་རིའི་
རྩེ་ནས་འོད་དཀར་ཟླ་བ་ཡར་འཕགས་པ་ཇི་བཞིན་རེ་ཞིག་སྟོང་བར་ལུས་པའི་
ས་སྐྱའི་ཁྲི་འཕང་ལ་འཇིགས་པ་མེད་པའི་སྒོ་ནས་ཞབས་ཟུང་གི་འཁོར་ལོ་་
སྟོབས་ཀྱིས་བསྒྱུར་ཞིང་དྲི་མ་མེད་པའི་ཆོས་ཀྱི་སྒྲ་དབྱངས་ཀྱིས་ནམ་མཁའི་
མཐོངས་དང་ས་གཞིའི་ཁྱོན་ལ་འགེངས་པར་བྱས། དེ་ནི་ས་སྐྱའི་ཁྲི་ལ་ངུར་
སྨྲིག་རྒྱལ་མཚན་ཅན་གྱིས་གོས་དཀར་ལྕང་ལོ་ཅན་གྱི་ཚབ་བྱས་པའི་ལོ་རྒྱུས་ཀྱི་
དཀྱོག་མཚམས་ཤིག་རེད། སྐབས་དེར། ས་པཎ་ད་གཟོད་དགུང་ལོ་སོ་
ལྔར་སོན་མ་ཐག་ཡིན། །
ཡང་ཟླ་གཅིག་འགོར་སོང་།
ཚོགས་གྲོལ་རྗེས། ས་པཎ་ཀུན་དགའ་རྒྱལ་མཚན་གྱིས་གོམ་པ་ལྗིད་
ཏིག་ཏིག་ཏུ་སྤོ་བཞིན་སྟོང་ལྷང་ངེར་འདུག་པའི་གཟིམ་སྤྱིལ་དཀར་པོའི་ནང་
ལོག ཁོང་གི་ཞལ་རས་སུ་འཛུམ་ཏིལ་འབྲུ་ཙམ་ཡང་མེད་པར་ནག་རོག་གེར་
མཆིས་པ་དང་། སྨིན་མཚམས་ཀྱི་མཛོད་སྤུ་སྡུག་པོར་བསྡུས་འདུག་པར་་
བལྟས་ན་སེམས་ཁོང་གི་མྱ་ངན་དེ་ད་དུང་མ་དྭངས་པར་ཡོད་པ་ཤེས་ཐུབ།
འོན་ཀྱང་། འོད་མདངས་གྲིམ་རིག་རིག་ཏུ་འཁྱུག་པའི་དཔྲལ་བའི་སྤྱན་ཟུང་
ལས་ད་དུང་ཁོང་གི་བླ་སྲོག་དང་སྙིང་སྟོབས། རྣམ་རིག་སོགས་མ་ཉམས་
པར་འདུག་པ་ཡང་རྟོགས་ཐུབ། སྐབས་འདིར། ཁོང་དངོས་གནས་་་་་
ཐུགས་འདང་གི་མཚོ་མོའི་ཀློང་དུ་འཁྱམས་འདུག ད་ནི་རྗེ་བཙུན་གྲགས་པ་
རིན་པོ་ཆེའི་དགོངས་རྫོགས་ཀྱི་ཆོ་ག་བསྒྲུབ་རན་འདུག་པས། དེའི་ཚོགས་
དཔོན་ལ་བླ་མ་སུ་ཞིག་སྤྱན་འདྲེན་དགོས་པ་རེ་ཞིག་མ་མཁྱེན་པར་གདའ།
_95



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
སྙིགས་མའི་དུས་འདིར་བླ་མ་དང་དགེ་བའི་བཤེས་གཉེན་རྣམས་ཀྱིས་ཀྱང་རྒྱུ་
མི་རྟག་པར་བསམ་བཞིན་དུ་རྒྱུ་ནོར་ལ་ཧབ་ཐོབ་ཆེ་བས་དགོངས་རྫོགས་ཀྱི་
ཚོགས་དཔོན་ཞིག་སྤྱན་འདྲེན་ནའང་ཟང་ཟིང་གི་འབུལ་བ་གྱ་ནོམ་པ་ཞིག་
མེད་ན་ག་ལ་འགྲིག
ངོ་མ་བཤད་ན། ས་སྐྱ་གོག་པོ་འདི་དགོན་པ་ཆུང་ཡང་རྗེ་བཙུན་
གྲགས་པའི་དྲིན་ལ་དད་ལྡན་གྱི་སློབ་མ་དང་མཇལ་བ་མང་པོས་གསེར་དངུལ་
སོགས་རིན་པོ་ཆེ་དང་མཛོ་རྟ་སོགས་སེམས་ཅན་མང་པོའི་འབུལ་བ་ཕུལ་ཡོད་
མོད། འོན་ཀྱང་། དེ་དག་སྔར་ནས་ཡར་དཀོན་མཆོག་ལ་མཆོད་པ་དང་
མར་དབུལ་ཕོངས་ལ་སྦྱིན་པ་བཏང་ནས་རྫོགས་པར་བྱས་ལ། སྐུ་གདུང་སྦྱིན་
སྲེག་གི་སྐབས་སུའང་གཤེགས་ཤུལ་ན་གདན་དང་ན་བཟའ་ཕྲུགས་གཅིག་མ་
གཏོགས། གསེར་ཏིལ་འབྲུ་ཙམ་མམ་ཡོ་བྱད་བྲེ་གང་ཡང་བསྒྱུར་མེད་པས་
རྗེས་ཀྱི་བྱ་བའི་སྟ་གོན་གྱི་ཐད་དུ་ས་པཎ་ཀུན་དགའ་རྒྱལ་མཚན་ལ་དཀའ་ཁག་
མི་ཉུང་བ་ཞིག་གཏད་འདུག ཕྱིས་སུ། ཁོང་གི་སློབ་མ་དང་ས་སྐྱའི་ནང་
ཚན་གྱི་དགོན་ཁག་མང་པོས་གནས་ཚུལ་དེ་ཤེས་ནས་རང་རང་ས་ནས་གསེར་
དངུལ་དང་གཟི་གཡུ། འབྲི་གཡག སྣམ་གོས། དར་ཟབ། ཚོས་བུར།
ཤ་མར། ཚ་བལ་སོགས་མང་དུ་བསྐྱལ་ཡོང་མོད། འོན་ཀྱང་དེ་ཙམ་གྱིས་
དགོངས་རྫོགས་ཀྱི་ཆོས་འདད་གྱ་ནོམ་པ་ཞིག་ཇི་ལྟར་ཡོང་།
ས་པཎ་ཀུན་དགའ་རྒྱལ་མཚན་གཟིམ་ཁྲིའི་ཐོག་དལ་གྱིས་བུད་ཅིང་།
རྗེ་བཙུན་གྲགས་པའི་བཞུགས་ཉམས་ཀྱིས་སྐྱིལ་ཀྲུང་རྡོ་རྗེ་འདྲ་བ་ཞིག་བསྣོལ་
ཏེ་སྐུ་སྟོད་རི་དབང་གི་རྒྱལ་པོ་ལྟར་གཡོ་བ་མེད་པར་བཞུགས་ཤིང་། ལོབས་
ཕྱོགས་ཀྱིས་ཕྲེང་བ་རྡོག་པོར་དྲིལ་ཏེ་ཕྱག་གིས་ཕུར་ཕུར་གཏོང་བཞིན་སྤྱན་
96



ལེའུ་དྲུག་པ། སྤྱན་འདྲེན་ཞུ་ཡིག
ཟུང་བཙུམས་ཏེ་ཡུད་ཙམ་འགྱངས་རྗེས། དྲུང་དུ་འཁོད་པའི་ཟངས་ཚ་་་
བསོད་ནམས་རྒྱལ་མཚན་ལ“ནུ་བོ་ལགས། ཁྱོད་ཀྱིས་བལྟས་ན་རྗེ་བཙུན་གྱི་
དགོངས་རྫོགས་ཀྱི་ཚོགས་དཔོན་ལ་བླ་མ་སུ་ཞིག་སྤྱན་འདྲེན་ཞུ་ན་ལེགས”ཞེས་
དྲིས། དོན་དམ་དུ། ས་པཎ་སྤུན་མཆེད་གཉིས་ཀྱིས་དོན་དེར་སྔ་མོ་ནས་
བགྲོ་གླེང་ཐེངས་འགའ་མཛད་ཀྱང་ད་རེག་བར་འདོད་དགོངས་གཅིག་ཏུ་ཁེལ་
མ་ཐུབ། སྤྱིར་ཡིན་ན། དོན་འདི་ནི་ས་པཎ་རང་ཉིད་ཀྱི་མོས་པ་ལྟར་སྒྲུབ་
ཆོག་པ་ཞིག་ཡིན་མོད། འོན་ཀྱང་ཁོང་ནི་རང་ལྟ་མཆོག་ཏུ་མི་འཛིན་པར་
གཞན་དང་གྲོས་བསྡུར་པར་དགའ་བ་ཞིག་ཡིན་པས་རེ་ཞིག་ཐག་མ་ཆོད་པར་
ལུས་པ་རེད།
“ ས་པཎ་ལགས། བདག་གིས་བལྟས་ན་གཉལ་ཞིག་འཇམ་པའི་རྡོ་རྗེ་
སྤྱན་དྲང་ན་ལེགས། ཁོང་ནི་བླ་མ་གྲུབ་ཐོབ་ཚད་ལྡན་ཞིག་ཡིན་པར་འདུག
ཡང་གཅིག་བཤད་ན་ཁོང་གི་སློབ་མ་འུ་ཡུག་པ་རིག་པའི་སེང་གེ་དང་ཁྱེད་
གཉིས་ཆོས་འབྲེལ་ཡོད་པས་ཕེབས་ངེས་པ་ཡང་གདོན་མི་ཟ།” ཟངས་ཚ་
བསོད་ནམས་རྒྱལ་མཚན་གྱིས་སྔར་ནས་གྲ་སྒྲིག་བྱས་ཡོད་པའི་བསམ་ཚུལ་དེ་
ཐོགས་པ་ཅི་ཡང་མེད་པར་བཤད། །
“ཟངས་ཚ་ལགས། ངས་ཀྱང་དེ་འདྲ་དྲན་མྱོང་། ཡིན་ན་ཡང་།
བླ་མ་གཉལ་ཞིག་དེ་གཅིག་ན་ཐུགས་རྒྱུད་བཙན་པས་བསྟེན་དཀའ་བ་ཡིན།
གཉིས་སུ་ཁོང་ནི་སྒྲུབ་པ་ཉམས་ལེན་གྱི་བླ་མ་རྐྱང་བ་ཡིན་པ་ལས་འཁོར་དང་
ཡོན་བདག་ཆེན་པོ་མེད། དེ་བས….....”
“གཅེན་པོ་ལགས། ཁྱེད་ཀྱིས་སྟོབས་དང་འབྱོར་བས་ཕྱུག་པའི་བླ་མ་
ཞིག་གདན་དྲང་ན་འདོད་དམ།” ཟངས་ཚ་ཅུང་ཡི་མ་རངས་པར་དེ་ལྟར་
9



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
བཤད།
ས་པཎ་ཁྲེལ་དགོད་ཅིག་བྱས་ཏེ “ཁྱོད་འཆུགས་འདུག སྤྱིར་བླ་མ་
སྙན་གྲགས་ཆེ་བ། སྟོབས་འབྱོར་ལྡན་པ། ཆོས་ཀྱིས་ཕྱུག་པ། ཀུན་གྱིས་
གུས་ཤིང་ཕྱག་བྱེད་པ། འཁོར་དང་ཡོན་བདག་གིས་བསྐོར་བ་ཞིག་གདན་
དྲངས་ན་སང་ཕྱིན་རང་གིས་དོན་ཆེན་གང་ཞིག་བསྒྲུབ་ཀྱང་གྲོགས་སུ་བཅོལ་
ཆོག” ཀུན་དགའ་རྒྱལ་མཚན་གྱིས་ཤ་ཚའི་སྒོ་ནས་ཟངས་ཚ་བསོད་ནམས་
རྒྱལ་མཚན་ལ་གནས་ལུགས་ཆེན་པོ་ཞིག་འཆད་རྩིས་བྱས།
“ཕུ་བོ་ལགས། ངས་བལྟས་ན་བླ་མ་སྟོབས་འབྱོར་ཅན་ཞིག་གི་ངོར་ལྟ་
དོན་མི་འདུག དེང་སང་བོད་ན་རྗེ་བཙུན་གྲགས་པ་ལས་བླ་མ་ཆེ་བ་མེད།
པཎ་ཆེན་པས་ཀྱང་དེ་སྔོན་ཁོང་ལ་ཕྱག་བྱས་པ་སུས་མི་ཤེས། དེ་བས་གཉལ་
ཞིག་འཇམ་རྡོར་ལྟ་བུ་ཞིག་མིན་ན་ཚོགས་དཔོན་དུ་ཕེབས་པའི་ཕོ་ཚོད་ག་ལ་
ཡོད།”
“ང་ཚོས་དགེ་བ་གང་ཞིག་སྒྲུབ་ཀྱང་མིག་གིས་རྒྱང་རིང་དུ་བལྟས་ནས་
ཕྱི་ནང་ཐམས་ཅད་འབྲེལ་བ་དམ་པོ་ཞིག་བྱེད་རྒྱུ་ནི་ཐབས་གཙོ་བོ་ཡིན། གོ་
ཁ་མ་གཏོགས་མི་ངོ་མ་ཤེས་ན་དོན་ཆེན་པོ་འགྲུབ་པ་རང་དཀའ། དཔེར་ན།
ཁྱོད་ཀྱིས་ཤེས་གསལ་ལྟར་བོད་ན་རྗེ་བཙུན་གྲགས་པ་ལས་བླ་མ་ཆེ་བ་དཀོན་པ་
དང༌། ས་སྐྱ་པའི་ལམ་འབྲས་ལས་ཆོས་ཚད་མ་དཀོན་ཡང་། ཚལ་པ་དང་
འབྲི་གུང་པ། ཀརྨ་པ་སོགས་དང་མི་འགྲན་པ་ཡང་ས་སྐྱའི་ཁྲི་བ་སྔ་མ་དག་
གིས་ཆོས་བརྒྱུད་གཞན་དང་འབྲེལ་བ་ཆེར་མ་གནང་བའི་རྐྱེན་གྱིས་ཡིན་སྟབས་
ངས་བལྟས་ན་བོད་དུ་ཆོས་བརྒྱུད་གང་ཞིག་དར་དྲགས་པ་དེའི་བླ་མ་ཞིག་་
གདན་དྲངས་ཏེ་དེ་ལ་སང་ཕྱིན་ཆོས་ཀྱི་འབྲེལ་བ་བཟུང་ན་ལེགས་སྙམ།”
98



ལེའུ་དྲུག་པ། སྤྱན་འདྲེན་ཞུ་ཡིག
“དེ་ལྟར་བཤད་ན་ཤིན་ཏུ་བདེན་པ་འདྲ། འོན་ཀྱང་དབུས་གཙང་
མངའ་རིས་ཀྱི་དགོན་ཁག་གྲགས་ཅན་དག་ན་འབྲི་གུང་པ་ལས་སྟོབས་ཆེ་བ་
མེད། འོན་ཀྱང་དེ་བ་ཚང་སྤྱན་འདྲེན་རྒྱུ་ནི་ཧ་ཅང་དཀའ་བར་འདུག་ཟེར་
བ་མིན་ནམ།” །
“དེ་ཤིན་ཏུ་བདེན། ས་པཎ་གྱིས་དབུ་ནང་དུ་ཡང་ཡང་ལྡེམ་བཞིན་
མུ་མཐུད་དུ་དགོངས་གཞིགས་གནང་།
ཤར་ཕྱོགས་ཀྱི་རི་རྩེ་དང་རིང་དུ་གྱེས་པའི་ཟླ་བ་ཕྱེད་མ་དེ་སྤྲིན་ནག་སྟུག་
པོའི་བང་རིམ་དུ་འཛུལ་འདུག་ལ། རྒྱུ་སྐར་གྱི་འོད་ཀྱང་རིམ་བཞིན་མོག་
པོར་གྱུར་བས་ས་སྐྱ་དགོན་པའི་ཉེ་འདབས་ཀྱི་རི་བོ་དང་ནགས་ཚལ། སྤང་
ཐང་སོགས་མུན་པ་སྟུག་པོའི་ཁྲོད་དུ་འཐིམས་ཏེ་ཅི་ཡང་མི་མཐོང་བར་གྱུར།
སྐབས་དེར། གཟིམ་སྤྱིལ་དཀར་པོའི་སྒེའུ་ཁུང་ལས་སྒྲོན་མེའི་འོད་གསལ་ལ་
མི་གསལ་བ་ཞིག་ཕྱི་རུ་འཕྲོས་འདུག སྒྲོན་འོད་ཀྱི་འོག་ཏུ་ས་པཎ་ཀུན་་་་
དགའ་རྒྱལ་མཚན་གྱིས་སྐུ་མདུན་དུ་ཡུན་རིང་སྤྱད་ནས་ཕྱིའི་མདོག་ཀྱང་ཟད་
པའི་ཙན་དན་གྱི་ཅོག་ཙེ་རྙིང་བ་ཞིག་བཞག དེའི་སྟེང་དུ་ཤོག་བུ་དཀར་པོ་
གྲུ་བཞི་ཞིག་ཐར་གྱིས་བཀྲམ། ཅོག་ཙེའི་ཟུར་དུ་གསེར་ཁུའི་སྣག་ཚས་་་་་
གཏམས་པའི་ཅན་ནེ་ཞིག་ཀྱང་བཞག་ནས་ཕྱག་གཡས་པས་བོད་པིར་འཆང་
བདེ་ཞིག་ཐོགས་ཏེ་ད་དུང་རྗེ་བཙུན་གྲགས་པའི་དགོངས་རྫོགས་ཀྱི་ཚོགས་
དཔོན་སུ་ཞིག་སྤྱན་འདྲེན་པར་ཐུགས་གཞིགས་གཏོང་གིན་འདུག །
དངོས་གནས་སུ་ཞིག་སྤྱན་དྲང་ན་འོས་སམ། ཀུན་དགའ་རྒྱལ་མཚན་
ནི་སྔར་པཎ་ཆེན་ཤཱཀྱ་ཤྲཱིའི་ཕྱག་ཕྱིར་འབྲངས་ཏེ་དབུས་གཙང་དང་མངའ་རིས་
ཀྱི་དགོན་སྡེ་མང་པོར་འགྲིམས་པས་བླ་མ་དང་དགེ་བའི་བཤེས་གཉེན་མང་



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
-
，
，
，，-
-
-
-
-
-
-
པོའི་སྐུ་ངོ་ཤེས་པ་དང་། ཆོས་འབྲེལ་ཡང་མང་དུ་བྱུང་མྱོང་ཡོད་ལ། ད་ལྟ་
དེ་དག་ཁྲོད་དུ་སྙན་ གྲགས་ཆེ་ཞིང་ཆོས་བརྒྱུད་དར་བའི་རྩེ་མོར་སོན་པ་ནི་
དངོས་གནས་འབྲི་གུང་པ་རེད།
ཡིན་ན་ཡང་། འབྲི་གུང་པ་སྤྱན་འདྲེན་རྒྱུ་ནི……...
གློ་བུར་དུ་ཁོང་གི་ཐུགས་ལ་བླ་མ་གཞན་ཞིག་འཁོར་བྱུང་། བླ་མ་དེའི་
མཚན་ལ་སྤྱན་སྔ་གྲགས་པ་འབྱུང་གནས་གསོལ་ཞིང་ཁོང་ནི་འབྲི་གུང་པའི་
ཐུགས་ཀྱི་སྲས་པོ་ཡིན། སྤྱན་སྔ་ཟེར་དོན་ནི་འདི་བས་ཆུང་དུས་དགུང་ལོ་
བཅོ་བརྒྱད་ནས་སོ་བཞིའི་བར་དུ་འབྲི་གུང་པ་དང་སྐད་ཅིག་ཙམ་ལ་ཡང་མ་
འབྲལ་བར་གཟིམ་གཡོག་ཞུས་པས་དེ་ལྟར་གྲགས་པ་ཡིན། ཁོང་གིས་ད་དུང་
འབྲི་གུང་པའི་དྲུང་ནས་གདམས་ངག་ཐམས་ཅད་ཚང་བར་གསན་ཞིང་ཆོས་ཀྱི་
དེ་ཉིད་ཐུགས་སུ་ཆུད་པས་སྙན་གྲགས་ཤིན་ཏུ་ཆེ། ཁོང་ཉིད་ཀྱིས་ད་ལྟ་སྐྱོང་
བཞིན་པའི་ཕག་གྲུའི་གདན་ས་ནི་བླ་མ་རྡོ་རྗེ་རྒྱལ་པོ་མྱ་ངན་ལས་འདས་རྗེས།
འབྲི་གུང་པས་ཁོང་ལ་གཏད་པ་ཡིན། དེ་ནས་བཟུང་སྤྱན་སྔ་བས་གནས་
དེར་འཁོར་ལོ་གསུམ་གྱི་མཛད་པ་རྣམ་དག་ཅིག་སྐྱོང་བཞིན་བཞུགས་ཡོད་པ་
རེད། །
ས་པཎ་གྱིས་བསམ་བློ་བཏང་གིན་བཏང་གིན་བཏང་གིན་འབྲི་གུང་པར་
འབྲེལ་བ་འཛིན་དགོས་ན་ཐོག་མར་སྤྱན་སྔ་བ་གྲགས་པ་འབྱུང་གནས་དང་གློ་
བ་ཉེ་བར་བྱེད་རྒྱུ་ནི་ཐབས་དམ་པ་ཞིག་ཏུ་དགོངས་ཤིང༌། ཁོང་ཉིད་ཚོགས་
དཔོན་དུ་སྤྱན་འདྲེན་ཐུབ་པ་བྱུང་ན་འཕྲལ་ཕྱི་གཉིས་ཀྱི་དོན་ཆེན་མང་དུ་་
འགྲུབ་རྒྱུ་རེད་སྙམ། དེ་ཡང་སྤྱན་སྔ་བ་དང་ས་པཎ་གཉིས་ནི་སྟན་གཅིག་ཏུ་
བཞུགས་མྱོང་བའི་ཆོས་གྲོགས་ཡིན་ལ། ལོ་སྔོན་མར་ཁོང་གཉིས་ཐེངས་ཤིག་
100



ལེའུ་དྲུག་པ། སྤྱན་འདྲེན་ཞུ་ཡིག
འཕྲད་སྐབས་སྤྱན་སྔ་བས་ད་དུང་ཁོང་ཉིད་གོ་སྐབས་ལྡན་ན་ས་སྐྱ་དགོན་དུ་
ཐེངས་གཅིག་ཕེབས་རྒྱུ་ཡིན་པའི་ཞལ་བཞེས་གནང་ཡོད། གཞན་ཡང་།
ཁོང་གི་བླ་མ་འབྲི་གུང་པའི་སློབ་དཔོན་དམ་པ་ཕག་གྲུ་རྡོ་རྗེ་རྒྱལ་པོ་ནི་སྔོན་
ཆད་རྗེ་བཙུན་གྲགས་པའི་ཡབ་ས་ཆེན་ཀུན་དགའ་སྙིང་པོའི་སློབ་མ་བྱས་ཏེ་
རྒྱུད་སྡེ་མང་པོ་གསན་ཅིང་ཁྱད་པར་དུ་ས་སྐྱ་པའི་ཆོས་ཀྱི་སྙིང་པོར་གྱུར་པ་ལམ་
འབྲས་ཀྱང་བསླབས་མྱོང་བས། སྤྱིར་བཤད་ན་ཁོང་གཉིས་ནི་ཁ་ལ་སྐྱེས་པའི་
ཁ་སྤུ་མིན་རུང་ལུས་ལ་སྐྱེས་པའི་བ་སྤུ་ལོས་ཡིན།
ཡུད་ཙམ་ནས་ས་པཎ་གྱི་ཞལ་རས་སུ་འཛུམ་མདངས་ཀྱི་ཟེར་མ་འཁྱུག་
ཅིང་སྤྱན་ཟུང་དུ་སྤྲོ་སྣང་གི་འོད་མདངས་ ཤར་ཏེ “རེད། ཅིས་ཀྱང་སྤྱན་
འདྲེན་དགོས་པ་ནི་སྤྱན་སྔ་གྲགས་པ་འབྱུང་གནས་རེད”དགོངས་ནས་སྨྱུག་རྩེ་
ཤོག་བུའི་ངོས་སུ་བཙུགས་ཏེ་བུང་བ་འདབ་མའི་ངོས་སུ་འཕུར་ལྡིང་བྱེད་པ་
བཞིན་སྤྱན་འདྲེན་ཞུ་བའི་ཆབ་ཤོག་སུག་བྲིས་སུ་ཤར་མར་སྤེལ–
“ཨོཾ་སྭསྟི་སིདྷི། དཔལ་ལྡན་ཆོས་ཀྱི་རྗེ་ཆེན་པོ་འགྲོ་བ་རྣམས་ཀྱི་བླ་མ་
འགྲན་ཟླ་མེད་པའི་ཡིད་བཞིན་གྱི་ནོར་བུ། གཅིག་ཏུ་བདེ་བར་གཤེགས་པའི་
བསྟན་པ་རིན་པོ་ཆེའི་ཁུར་ཁྱེར་བས་བསྟན་པ་ལ་དེ་ཉིད་གཉིས་པར་གྱུར་བ།
བརྩེ་བའི་མ་མ་དམ་པ་ལ་ཐུགས་ཀྱི། འཕྲིན་ལས་ གཞོལ་བས་ལུས་ཅན་
རྣམས་ལ་ཕན་པ་དང་། བདེ་བ་སྦྱིན་པའི་རྩ་ལག་ཆེན་པོ། གངས་ཀྱི་རི་
བོའི་སྤོར་ཡོངས་སུ་རྫོགས་པའི་བསིལ་ཟེར་ཅན་གྱི་འོད་ཟེར་འཕྲོས་པས་ཤིན་
ཏུ་ཆེས་གསལ་བའི་ཕུན་སུམ་ཚོགས་པ་ལྟར་དཔལ་ཀུན་ཏུ་ལམ་མེ་བ། པད་
མ་དམ་པའི་གེ་སར་གཡོ་བའི་རྡུལ་གྱི་དྲིས་ཀུན་ནས་བསྡུས་པའི་བུང་བའི་ཕྲེང་
བ་དར་དིར་གྱི་སྒྲ་སྒྲོག་པས་ཁྱབ་པའི་ཆུ་གཏེར་ཆེན་པོ་ལྟར། ཡོན་ཏན་གྱི་
101



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
ཚོགས་དཔག་ཏུ་མེད་པའི་འབྱུང་ཁུངས། སྐྱེ་དགུའི་སྒྲོན་མེའི་དཔལ་ཀུན་ཏུ་
འབར་བའི་དཀྱིལ་འཁོར་གྱི་སྣང་བ་ཤར་གྱི་རི་བོའི་རྩེར་མངོན་དུ་ཤར་བ་ལྟར་
གདུལ་བྱའི་པདྨ་རྣམ་པར་འབྱེད་ཅིང་། མི་ཤེས་པའི་རབ་རིབ་རྣམ་པར་
སེལ་བ། ནག་པོའི་རྩལ་གྱི་རྒྱུ་སྐར་ཟིལ་གྱིས་གནོན་པའི་ཡེ་ཤེས་ཀྱི་སྣང་བ་
ཆེན་པོ། བསྐལ་པ་དཔག་ཏུ་མེད་པར་བསོད་ནམས་དང་ཡེ་ཤེས་ཀྱི་ཚོགས་
བསྒྲུབས་པས། ཡོན་ཏན་གྱི་ཁྱད་པར་མངོན་དུ་མཛད་ནས། ལྷར་བཅས་
པའི་འཇིག་རྟེན་གྱི་རྣམ་པར་འདྲེན་པ་ཆེན་པོ་རུ་གྱུར་བའི་དཔལ་ཆོས་རྗེ་རིན་
པོ་ཆེའི་བླར། བདེ་བར་གཤེགས་པའི་གསུང་རབ་ཀྱི་སྣང་བས་བློ་གྲོས་ཀྱི་མེ་
ཏོག་ཅུང་ཟད་ཁ་ཕྱེ་བ། ཤཱཀྱའི་དགེ་སློང་སྡེ་སྣོད་འཛིན་པ་ཀུན་དགའ་རྒྱལ་
མཚན་དཔལ་བཟང་པོ་ཞེས་བགྱི་བས་ཆབ་ཤོག་གི་ཡི་གེར་ཕུལ་བ། དཔལ་ལྡན་
འགྲོ་བ་ཀུན་གྱི་དཔག་བསམ་ཤིང་། རིང་ནས་དགེ་ལེགས་དཔག་ཏུ་མེད་
བསྒྲུབས་པས། ཡོན་ཏན་དཔག་ཡས་ཆུ་གཏེར་ཆེན་པོ་ལ། གསོལ་བ་
འདེབས་པའི་ཚིག་འདི་སྙན་དུ་འབུལ། བདག་ཅག་གི་བླ་མ་ཤེས་བྱའི་དཀྱིལ་
འཁོར་མ་ལུས་པ་ལ་ཡེ་ཤེས་ཀྱི། ཉི་མ་ཤར་བས་མི་ཤེས་པའི་མུན་པ་ཕྱིར་ཕྱུང་
བ། མཁྱེན་པ་དང་བརྩེ་བའི་སྤྱན་རས་རབ་ཏུ་གསལ་བས་གནས་དང་གནས་
མ་ཡིན་པ་གཟིགས་པའི་ཐུགས་དགོངས་ཅན། རང་གཞན་གྱི་གྲུབ་པའི་
མཐའ་རྒྱ་མཚོའི་ཕ་རོལ་ཏུ་བྱོན་ཞིང་། བདེ་བར་གཤེགས་པའི་གསུང་རབ་
དང་། མན་ངག་རིན་པོ་ཆེའི་གཏེར་མཛོད་ཆེན་པོ། མངོན་པར་མཐོ་བ་
དང་། ངེས་པར་ལེགས་པ་ནོར་བུའི་གླིང་འཚོལ་བ་རྣམས་ལ་ཡང་དག་པའི་
ཡེ་ཤེས་ཀྱི་རྒྱུ་མཚོའི་སྤྱད་ཀྱིས་བདེ་བླག་ཏུ་ཕྱིན་པར་བྱེད་པའི་དེད་དཔོན།
མི་འཕྲོག་པའི་མཁྱེན་རབ་དང་ཐུགས་རྗེར་ལྡན་པ་དེ། རེ་ཞིག་འོས་སུ་གྱུར་
102



ལེའུ་དྲུག་པ། སྤྱན་འདྲེན་ཞུ་ཡིག
པའི་གདུལ་བྱ་རྣམས་ཀྱི་འཕྲིན་ལས་བསྒྲུབས་ནས། སྐལ་བ་དང་མི་ལྡན་པ་
རྣམས་ལ་ཐུན་མོང་དུ་རྣམ་པར་འཕྲུལ་བ་བསྡུས་ཏེ། ལྷའི་ཚོགས་དཔག་ཏུ་
མེད་པས་ཞབས་འབྲིང་བྱས་ནས། མཆོད་པའི་ཁྱད་པར་དཔག་ཏུ་མེད་པས་
བསུས་ཏེ། བདེ་བ་ཅན་གྱི་ཞིང་དུ་གཤེགས་པ་ལགས་པས་མཁྱེན་པར་གསལ་
བས་མི་གླེང་ལགས།
སླད་ མ་ སྐབས་ ཀྱི་ ཞུ་ དོན་ ལ། བདག་ ཅག་ བཀའ་ དྲིན་ གྱི་ ལན།
མཆོད་པ་ཆོས་ལུགས་དང་མཐུན་པ་ཞིག་བགྱི་བར་འཚལ། དེ་ལ་མཆོད་པའི་
ཡུལ་ལྷ་དང་བཅས་པའི་འཇིག་རྟེན་ན། རིན་པོ་ཆེ་ཁོ་ན་མཆོག་ཏུ་གྱུར་བར་
མཐོང་ནས། དཔལ་ས་སྐྱའི་དབེན་གནས་སུ་སྤྱན་འདྲེན་པར་འཚལ་བས།
ཐུགས་རིན་པོ་ཆེ་ལ་གདགས་པར་ཞུ། སྤྱིར་རིན་པོ་ཆེ་བ་སྤྱན་འདྲེན་པ་འདི་
ཕྱོགས་མཐའ་དག་ནས་སྤོབས་པ་ཤིན་ཏུ་དཀའ་ན་ཡང་། རྒྱུ་མཚན་གཅིག་
ཏུ་ན་ནིང་སྔ་མའི་བཀའ་ཡིག་ལ། འབྱོན་པར་ཞལ་གྱིས་བཞེས་པ་དང་།
གཉིས་སུ་རིན་པོ་ཆེ་རྙེད་པ་དང་བཀུར་བསྟི་ལ་མ་གཟིགས་ཤིང་། སེམས་
ཅན་གྱི་དགོངས་པ་དང༌། གསུམ་པར། རྡོ་རྗེ་འཆང་ཆེན་པོའི་ངོ་བོར་
གྱུར་བའི་རྗེ་བཙུན་ ས་སྐྱ་པའི་གདན་ས་ཡིན་ལ། འགྲོ་བའི་མགོན་པོ་
དཔལ་ལྡན་ཕག་མོ་གྲུབ་པས་ཡུན་རིང་དུ་བཞུགས་པའི་གནས་ལགས་པས།
ངེས་པར་འབྱོན་སྙམ་པའི་གདེང་གཅིག་ཡོད་ནས་ཞུ་བ་ཕུལ་བ་ལགས་པས།
ཅི་ནས་ཀྱང་འབྱོན་པ་ཐུགས་ཀྱིས་གཟུང་བར་ཞུ། ཐུགས་རྗེའི་ཆར་སྤྲིན་ཤེས་
བྱའི་མཁའ་ཁྱབ་པ། །་རྣམ་དཔྱོད་གློག་གི་འཕྲེང་བའི་འོད་ཟེར་ཅན། ། རྒྱུན་
དུ་གཞན་ལ་ཕན་པའི་ཆར་འབེབས་པས། །འགྲོ་བ་དགེ་བའི་ལོ་ཏོག་འཕེལ་
བར་སྨོན། །”
103



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
ལེའུ་བདུན་པ།
ཕུ་བོ་གཉིས་དང་སྲིང་མོ་གཅིག
སྤྱི་ལོ་1216ལོར།
མཇུག་མཐར། ས་པཎ་ཀུན་དགའ་རྒྱལ་མཚན་གྱི་སོམ་ཉིའི་ཁྲོད་དུ་
སྤྱན་སྔ་གྲགས་པ་འབྱུང་གནས་སྐུ་དངོས་ཀྱིས་ཕག་མོ་གྲུ་པ་ནས་ལམ་གྱི་ཚེགས་
ལ་མ་འཛེམ་པར་ས་སྐྱ་དགོན་པར་ཕེབས་བྱུང༌། ཁོང་ནི་ད་ལྟ་དགུང་ལོ་ཞེ་
གཉིས་སུ་སོན་པ་དང༌། ས་པཎ་ལས་ལོ་བརྒྱད་ཀྱིས་བགྲེས་ན་ཡང་ཞལ་གྱི་
དཀྱིལ་འཁོར་དུ་གཉེར་རིས་ཙམ་ཡང་ཆགས་མེད་པ་དང་། སྐུའི་དབང་བོའི་
ཡན་ལག་རྣམས་ད་དུང་གྲུང་ཞིང་སྒྲིན་པོའི་ཉམས་འདུག་ཅིང་། ཁྱད་པར་
དུ་དཔྲལ་བའི་སྤྱན་འབྲས་ཟུང་ནི་མེ་ལོང་གི་མདངས་ལྟར་གསལ་བས་བལྟས་
པ་ཉིད་ནས་ལོ་ཆུང་གཞོན་ནུ་ཞིག་གི་ཉམས་སྣང་སྟེར། འདི་བ་ཚང་ཡང་
སྙན་གྲགས་ཅུང་ཆེ་བའི་བླ་མ་ཞིག་ཡིན་པར་མ་ཟད། སྟོབས་འབྱོར་ལྡན་
ཞིང་མཆོད་གཞིས་རྒྱ་ཆེ་བས་སྐུ་ཧྲེང་དང་ཕྱག་སྟོང་གཏན་ནས་མིན་པར་་་་
འཁོར་དུ་དགེ་འདུན་བརྒྱ་ཕྲག་གིས་བསྐོར་བ་དང་། ཆོས་གྱི་གླེགས་བམ་
དང་ཟང་ཟིང་གི་འབུལ་བ་ཡང་གྱ་ནོམ་པ་ཞིག་བསྣམས་འོངས། དེ་ནི་ཤུལ་
བཞག་གི་རྒྱུ་ནོར་གང་ཡང་མ་ཐོབ་ཅིང་དགོངས་རྫོགས་ཀྱི་ཆོ་ག་སྤེལ་བར་བྲེལ་
བའི་ས་པཎ་ཀུན་དགའ་རྒྱལ་མཚན་ལ་མཚོན་ན་ཐུགས་རབ་ཏུ་དགྱེས་དགོས་
པའི་དོན་ཞིག་ལོས་ཡིན། །
ཉིན་འདི་གར། དགོན་པའི་ནང་དུ་རྗེ་བཙུན་གྲགས་པའི་གཤེགས་
104



ལེའུ་བདུན་པ། ཕུ་བོ་གཉིས་དང་སྲིང་མོ་གཅིག
རྫོངས་གྱི་ཚོགས་བཙུགས་ཡོད་པས་ལྕགས་རིའི་ཕྱི་ནང་གི་ཁོར་ཡུག་དང་མཁའ་
དབུགས་རྩ་བ་ནས་འགྱུར་འདུག་སྟེ། དབུ་རྩེ་ལྷ་ཁང་དུ་དགེ་སློང་ཁོ་ན་སྟོང་
ཕྲག་གཅིག་ལྷག་ནམ་མཁའི་ཁྱོན་ལ་རྒྱུ་སྐར་འཚང་བའི་ཟོལ་གྱིས་མ་ཤོང་བར་
འདུག་ལ། ཁོང་ཚོའི་ངུར་སྨྲིག་གི་ན་བཟར་བལྟས་ན་ལི་ཁྲིའི་རྡུལ་མདངས་
ཆགས་པའི་ཞོགས་པའི་མཚམས་སྤྲིན་ས་ལ་འཁྱིལ་བ་དང་མཚུངས། ནམ་
རྒྱུན་རྗེ་བཙུན་གྲགས་པས་སྤྲིན་དཀར་གྱི་མདངས་འཕྲོག་པའི་ཆོས་གོས་་་་་
མནབས་ཏེ་བཞུགས་པའི་རིན་པོ་ཆེའི་དྲ་བས་བརྒྱན་པའི་ཁྲི་སྟེང་དུ་ད་ལྟ་སྤྱན་
སྔ་བས་སྐུ་ལ་བླ་གོས་སེར་བོ་མནབས་ཤིང་དབུ་ལ་རྒྱལ་བ་རིགས་ལྔས་མཚན་
པའི་ཅོད་པཎ་གསོལ་ནས་ས་འཛིན་གྱི་རྒྱལ་པོ་རི་རབ་ལྷུན་པོ་ས་གཞིའི་ཕང་
བར་བརྟན་ཞིང་ལྷུན་ཆགས་པའི་ཚུལ་གྱིས་གཡོ་བ་མེད་པར་བཞུགས། ཞལ་
སྒྲོས་སོས་དལ་མེད་པར་ངག་ནས་གསོལ་འདེབས་དང་སྨོན་ལམ་གྱི་ཆོས་སྒྲ་
བར་མེད་དུ་སྒྲོགས་པ་དང་། ཕྱག་གཉིས་དལ་བའི་གླགས་མེད་པར་ཌ་དྲིལ་
ལ་སོགས་ཆོས་ཀྱི་སིལ་སྙན་སྣ་ཚོགས་དཀྲོལ་བར་བྲེལ། གཙུག་ལག་ཁང་གི་
ཕྱི་རོལ་གྱི་མཇལ་བ་རྣམས་ནི་དབྱར་གྱི་གྲོག་ཚང་བརྡོལ་བ་བཞིན་ཟང་ཟིང་
འུར་འུར་དང་འཚང་ཀ་ཤིག་ཤིག་གིས་སྐོར་ཕྱག་བྱེད་ཞོར་དུ་མ་ཎི་ཡིག་དྲུག་གི་
སྒྲ་དབྱངས་ངག་ནས་གདངས་མཐོན་པོར་གྱུར་བ་དེས་དགོན་པའི་བར་སྣང་དུ་
དབྱངས་རྟ་སྙན་མོ་བྲག་ཅར་བསྐྱིལ།
“རྗེ་བཙུན་རིན་པོ་ཆེ། ཁོང་ཉིད་ད་ལྟ་གང་དུ་བཞུགས་སམ།”
“བདེ་བ་ཅན་དུ་བཞུགས་པ་མིན་ནམ། ཁོང་ཉིད་གཤེགས་ཁར་དེ་
ལྟར་གསུངས་ཡོད།”
“དེ་ག་ལ་ཡིན། གསེར་མདོག་ཅན་དུ་ གཤེགས་ པར་ཞལ་བཞེས་་་་༌
105



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
གནངས་ཡོད་ཟེར།”
“རྗེ་བཙུན་རིན་པོ་ཆེ་མཁྱེན། ཡུན་རིང་དུ་བཞུགས་ན་ཆོག་པ་ལ།
ངེད་མགོ་ནག་པ་ཚོར་སྐལ་བ་ཟད་འདུག”
“ཀྱེ་མ། ང་ཚོ་ཁོང་གི་བསོད་ནམས་ཀྱི་དྲིན་ལ་འདི་ལྟར་འཚོ། དེ་
མིན་ན......”
“དཀོན་མཆོག་གསུམ་པོ་མཁྱེན། ད་ནི་ཡུལ་ཐམས་ཅད་ལ་ལོ་ཉེས་
དང༌། ནད་ཡམས། འཁྲུག་པ་དང་མི་ངས་འབྱུང་བར་གདོན་མི་ཟ།”
“ཨེ། ཅི་ཟེར། མི་ངན་ཁ་ན་གཏམ་ངན།”
“ཁྱོད་ཀྱིས་ཅི་ཤེས། བྱང་ཆུབ་སེམས་དཔའ་ཆེན་པོ་རྣམས་འདས་པ་
ན་འདི་ལྟ་བུའི་མི་འདོད་པ་འབྱུང་བ་ཆོས་ཉིད་ཡིན་ཏེ། སྔོན་ཆད་ཀྱང་
འཕགས་པ་ཀླུ་སྒྲུབ་འདས་པ་ན། རྒྱ་གར་གྱི་ཡུལ་མང་བོར་མི་ངས་བྱུང་མྱོང་
བ་དང༌། བོད་འདིར་ཡང་རྒྱལ་པོ་ཁྲི་སྲོང་ལྡེ་བཙན་གཤེགས་པ་ན། ལོ་
ཉེས་དང་འཁྲུག་ལོང་བྱུང་ཞིང་། དེ་བཞིན་དུ་རྒྱལ་བོ་རལ་བ་ཅན་གཤེགས་
པ་ན་མི་ངས་ཆེན་པོ་བྱུང་བར་མ་ཟད། དམ་པའི་ཆོས་ཀྱང་ནུབ་པར་གྱུར་ལ། །
རྗེ་ས་སྐྱ་པ་ཆེན་པོ་ཉིད་འདས་པ་ན་ཡང་དེ་བཞིན་དུ་གྱུར་ཅེས་གྲགས་པ་མ་
ཐོས་སམ།”
“ཨེ། དེས་ན་འཇིགས་པ་ལ་ཨང་།”
དགོན་པའི་ཕྱི་རོལ་དུ་སྐོར་ཕྱག་བྱེད་པའི་མཇལ་སྐོར་བ་འགའ་ཞིག་གིས་
མྱ་ངན་དང་གདུངས་པ་དྲག་པོའི་སྒོ་ནས་དེ་ལྟར་དཔྱད་གླེང་སྣ་ཚོགས་རྒྱག་
གིན་འདུག
106



ལེའུ་བདུན་པ།
ཕུ་བོ་གཉིས་དང་སྲིང་མོ་གཅིག
དེ་ལྟར་ཉིན་བཅོ་ལྔའི་རིང་ལ། ཟངས་ཚ་བསོད་ནམས་རྒྱལ་མཚན་
གྱིས་ལས་ཀའི་དབུ་མཛད་དེ་ཕྱོགས་ཀྱི་མཁས་པ་རྣམས་སྤྱན་དྲངས་། ཆོས་
ཀྱི་འཁོར་ལོ་རྒྱ་ཆེན་པོ་བསྐོར། བཤད་པ་དང་འབེལ་གཏམ་གྱི་གྲྭ་ཆེན་པོ་
བཙུགས། སྡེ་སྣོད་མཐའ་དག་གཏན་ལ་འབེབས་པའི་དགའ་སྟོན་ཆེན་པོ་
མཛད་ཅིང་། དེར་ས་པཎ་རང་ཉིད་ནས་གཙོ་མཛད་དེ་དུས་བཟངས་ཀྱི་
མདོ་དང་སོ་སོར་ཐར་བའི་མདོ་སོགས་ཤིན་ཏུ་དག་པར་བཏོན་ནས་སངས་
རྒྱས་ཀྱི་བསྟན་པ་ལ་བྱི་དོར་བྱས། །
དགོངས་རྫོགས་ཀྱི་ཆོ་ག་མཇུག་རྫོགས་རྗེས། ས་པཎ་གྱི་སྲས་རྣམས་
ཀྱིས་ལག་ལེན་བྱས་ནས་སྤྱན་སྔ་གྲགས་པ་འབྱུང་གནས་གཙོས་པའི་ཕྱོགས་རིས་
ཀྱི་དགེ་བའི་བཤེས་གཉེན་དང༌། གྲྭ་སའི་གྲྭ་པ། ཡོན་བདག་དང་འཁོར་
དུ་གཏོགས་པ་རྣམས་ཀྱིས་རང་རང་གི་བདོག་པ་ཐམས་ཅད་མཆོད་པའི་ཕྱིར་
ཕུལ་བའི་དངོས་པོ་སྟེ། ཡུམ་རྒྱས་པ་ལྔ་བཅུ་རྩ་གཅིག ཉི་ཁྲི་བརྒྱ་ལྔ་བཅུ་
ང་བདུན། དཀོན་མཆོག་བརྩེགས་པ་སུམ་ཅུ་སོ་གཅིག གསེར་གྱི་བརྒྱད་
སྟོང་དགུ། སྣག་ཙའི་བརྒྱད་སྟོང་བ་ལྔ་བཅུ་ང་ལྔ། རིན་པོ་ཆེའི་འཇམ་
སྡུད་བརྒྱ་དང་ལྔ་བཅུ་ང་དགུ། གཟུངས་འབུམ་དང་ཁྲི་བརྒྱད་སྟོང་པ་དང་།
ཁྲི་བ། ཏོག་གཟུངས། ལུགས་སྐུ། གདུང་རྟེན་ལ་སོགས་པའི་རྟེན་དུ་མ་
དང་། འབྲི་གནག་དང་ གཟི་གཡུ། གོ་ཁྲབ། རྣམ་ གོས། དར་ ཟབ།
ཚོས་བུར། ཤ་མར། ཚ་བལ་ལ་སོགས་པ་ཅི་འབྱོར་ཐམས་ཅད་ཕངས་པ་
དང་འཇུངས་པ་མེད་པར་ཕྱིར་གཙུག་ལག་ཁང་ཆེན་པོ་རྣམས་དང༌། དགེ་
བའི་བཤེས་གཉེན་ཆེན་པོ་དང་དགེ་འདུན་སྟོང་ཕྲག་ལྷག་ལ་ཆོས་ཀྱི་འཁོར་ལོ་
རྒྱུ་ཆེན་པོ་བསྐོར་བའི་ཡོན་དུ་ཕུལ་ཏེ་བསྙེན་བཀུར་ངོ་མཚར་བས་ཐམས་ཅད་
107



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
མཉེས་པར་བྱས།
“ད་ཐེངས་སྤྱན་སྔ་རིན་པོ་ཆེ་འབྱོན་ངེས་པ་ཡིད་ལའང་མ་འཆར།”
ཚོགས་གྲོལ་རྗེས་ཀྱི་ཉིན་ཞིག་ལ། ཟངས་ཚ་བསོད་རྒྱལ་གྱིས་གཟིམ་སྤྱིལ་
དཀར་པོའི་ནང་དུ་ཕུ་བོ་ས་པཎ་ལ་དེ་ལྟར་གཏམ་གློ་བུར་བ་ཞིག་གླེང་བྱུང་།
“འོ་ལོས། ང་ཡང་ཅུང་ཟད་ཐེ་ཚོམ་དུ་གྱུར་སོང་། ས་པཎ་གྱིས་
དབུ་ནང་དུ་ལྡེམ་ནས“འདི་ནི་རྗེ་བཙུན་རིན་པོ་ཆེའི་ངོ་སོ་མིན་ན་ཅི་ཡིན”
གསུངས། །
“ ས་པཎ་ལགས། ཁྱོད་ཀྱིས་ད་ཐེངས་འབྲི་གུང་པ་སྤྱན་མི་འདྲེན་པར་
སྤྱན་སྔ་བ་ཞུ་དོན་ཅི་ཡིན། ཟངས་ཚའི་གདོང་ལ་ཅི་ཡིན་ཆ་མ་འཚལ་བའི་
མདངས་ཤིག་མངོན་ཏེ་དྲིས།
ས་པཎ་ཀུན་དགའ་རྒྱལ་མཚན་ཁོང་དགོད་ཅིག་བྱས་ཏེ “འབྲི་གུང་པ་
སྤྱན་འདྲེན་རྒྱུ་ནི་ལས་སླ་མོ་ཞིག་ག་ལ་ཡིན”གསུང་བཞིན་ཞལ་རས་སུ་གཟབ་
ནན་གྱི་མདོག་ཅིག་བསྟན་ཏེ “ནུ་བོ་ལགས། ངས་ཀྱང་འབྲི་གུང་པར་འབྲེལ་
འཛིན་པའི་ཆེད་དུ་འདི་ལྟར་སྤྱན་སྔ་བ་གདན་དྲངས་བ་ཡིན”གསུངས།
“ཕུ་བོ་ལགས། དེའི་དོན་ངས་ཧ་མི་གོ” ཟངས་ཚས་མིག་ཟུང་ཕུ་
བོའི་གདོང་ལ་གཏད་དེ་ཧྲིག་གེར་ལུས། །
ས་པཎ་ཀུན་དགའ་རྒྱལ་མཚན་གྱིས་ཐུགས་ལྷོད་ཅིང་བག་ཕེབས་པའི་
ངང༌”ཟངས་ཚ་བསོད་ནམས་རྒྱལ་མཚན། ཁྱོད་ཀྱིས་འབྲི་གུང་པ་དང་སྤྱན་
སྔ་གྲགས་པ་གཉིས་ཀྱི་འབྲེལ་བ་ཅི་ཡིན་མི་ཤེས་སམ” ཞེས་ཐུགས་རབ་ཏུ་བརྩེ་
བའི་ཉམས་ཀྱིས་གསུངས།
“དེ་གཉིས་ལ་བླ་སློབ་གྱི་འབྲེལ་བ་ཙམ་ལས་ཅི་ཡོད།” ཟངས་ཚེས་
108



L
ལེའུ་བདུན་པ། ཕུ་བོ་གཉིས་དང་སྲིང་མོ་གཅིག
མིག་ཟུང་སྒོར་སྒོར་དུ་བགྲད་དེ་ཕུ་བོའི་མདངས་རྒྱས་པའི་ཞལ་རས་ལ་ཅེར་ཏེ་
བསྡད།
“དེའི་བར་ན་རྙོག་འཛིང་གི་དོན་ཞིག་ཡོད།” ས་པཎ་ཀུན་དགའ་
རྒྱལ་མཚན་གྱིས་གཟིམ་ཁྲི་ལས་ཅུང་ཟད་མདུན་ལ་སྣུར་ཙམ་བྱས་ཏེ་ནུ་བོ་ལ་གོ་
རྒྱུ་ཁྱད་པར་ཅན་ཡོད་པའི་གཏམ་རྒྱུད་ཅིག་གླེང་བར་བརྩམས།
དེ་ཡང་། སྤྱི་ལོ1110ལོར་མདོ་ཁམས་ཀྱི་ལྷོ་རྒྱུད་འབྲི་ལུང་རྨེ་ཤོད་དུ་
ཡབ་དབས་ཝ་ན་ཨ་དར་དང་ཡུམ་རེ་འབྱེ་བཟའ་བཙུན་ནེ་ཟེར་བ་གཉིས་ལ་བུ་
རྡོ་རྗེ་རྒྱལ་པོ་བྱ་བའི་སྐྱེས་བུ་མཚན་ལྡན་ཞིག་འཁྲུངས། དེ་ཉིད་དགུང་ལོ་
དགུའི་ཐོག་བྱ་ཁྱི་ལྷ་ཁང་དུ་མཁན་པོ་ལྷིང་དེ་ཡན་ཐུབ་བུ་ཚུལ་ཁྲིམས་དང་།
སློབ་དཔོན་ལྷིང་དེ་འོད་ཟེར་ལས་རབ་ཏུ་བྱུང་། མདོ་ཁམས་སུ་མཁས་གྲུབ་
ཀྱི་བླ་མ་དུ་མའི་ཞབས་ལ་གཏུགས་ནས་ཟབ་ཆོས་མང་པོ་གསན་བསམ་ལེགས་
པར་མཛད། དགུང་ལོ་བཅུ་དགུ་པར་དབུས་སུ་བྱོན་ནས་སྟོད་ལུང་དུ་དགེ་
བཤེས་རྒྱ་དམར་པ་དང་ཆ་པ་ཆོས་ཀྱི་སེང་གེ་ལས་ཆོས་གསན། དགུང་ལོ་ཉི་
ཤུ་རྩ་ལྔ་པར་ཟུལ་ཕུལ་བྱ་འདུལ་གྱིས་མཁན་པོ། རྒྱ་དམར་གྱིས་སློབ་དཔོན།
ཨར་གྱིས་གསང་སྟོན་མཛད་དེ་བསྙེན་པར་རྫོགས་པ་དང་། མཁན་སློབ་ལས་
འདུལ་བ། གསང་སྟོན་ལས་ཕར་ཕྱིན། མྱང་བྲན་ལས་སྤྱོད་འཇུག་དང་།
མར་པ་ཆོས་ཀྱི་རྒྱལ་མཚན་དང་རྒ་ལོ་ཙཱ་བ་སོགས་ལས་ཀྱང་གསང་སྔགས་ཀྱི་
གདམས་པ་མང་པོ་གསན་པར་མ་ཟད། ད་དུང་ས་སྐྱར་ཕེབས་ནས་ས་ཆེན་
ཀུན་དགའ་སྙིང་པོ་ལས་ས་སྐྱའི་ཆོས་ཀྱི་སྙིང་པོར་གྱུར་བ་ལམ་འབྲས་ཀྱང་་་
གསན་པས་མདོ་སྔགས་གཉིས་ལ་མཁས་པའི་ཕུལ་དུ་སོན།
ཕྱིས་སུ། ཁོང་ས་སྐྱ་ཀུན་དགའ་སྙིང་པོ་ལ་ཞལ་གྱེས་ནས་རྗེ་བཙུན་མི་
109



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
ལ་རས་པའི་སློབ་མའི་མཆོག་ཏུ་གྱུར་བ་མཉམ་མེད་དྭགས་པོ་ལྷ་རྗེའི་དྲུང་དུ་
ཕེབས་ཏེ་གདམས་པ་གསན། དྭགས་པོ་ལྷ་རྗེ་ནི་བཀའ་གདམས་པ་དང་ཕྱག་
རྒྱུ་ཆེན་པོའི་ལྟ་བ་གཉིས་ལ་ནང་བྱན་ཆུད་ཅིང་། སྒོས་སུ་ཕྱག་རྒྱ་ཆེན་པོའི་ལྟ་
བའི་ངོས་ནས་ཉམས་རྟོགས་ཁྱད་པར་བ་འཁྲུངས་བའི་བླ་མ་ཞིག་ཡིན། རྡོ་
རྗེ་རྒྱལ་པོས་རང་གིས་སྔར་བླ་མ་གཞན་དག་ལ་གསན་པའི་གདམས་པ་རྣམས་
ལས་ཕྱག་རྒྱ་ཆེན་པོའི་ལྟ་བ་ནི་ཕུལ་དུ་བྱུང་བར་དགོངས་ནས་དྭགས་པོ་ལྷ་རྗེ་རྩ་
བའི་བླ་མར་བཀུར། ཡིན་ནའང་། ལོ་གཅིག་མ་འགོར་བར། དྭགས་པོ་
ལྷ་རྗེ་སྐུ་མྱ་ངན་ལས་འདས་སོང་། དེར་རྡོ་རྗེ་རྒྱལ་པོ་སླར་ས་སྐྱ་དགོན་པར་
ཕེབས་ཏེ་བླ་མ་ས་ཆེན་ལ“བཀའ་ཕྱག་ཆུ་བོ་གཉིས་འདྲེས”ཀྱི་ཆོས་ཀྱི་དགོངས་
པ་ནི་ཤིན་ཏུ་ལེགས་ཚུལ་གྱི་ཞུ་འབུལ་མཛད་མོད། ས་ཆེན་ཀུན་དགའ་སྙིང་
པོ་ཕྱག་རྒྱ་ཆེན་པོའི་ལྟ་བར་ཐུགས་མ་དགྱེས་བས་དོན་དེ་སྣང་མེད་དུ་བཞག་པ་
དང༌། དེ་ནས་བཟུང་ཁོང་ལ་ཆོས་ཀྱི་གདམས་ངག་ཀྱང་སྩོལ་མཚམས་བཞག་
དེ་ནས། རྡོ་རྗེ་རྒྱལ་པོ་འོན་དུ་ཕེབས་ཏེ་མཚལ་སྒང་དུ་བཞུགས་ཤིང་
སློབ་མ་མང་དུ་བསྡུས་པ་དང་དགེ་འདུན་རྣམས་ལ་འདུལ་བ་དང་མཐུན་པའི་
ཆོས་ཁྲིམས་ནན་མོ་བཅས་ཏེ་དྭགས་པོ་ལྷ་རྗེའི་བཀའ་གདམས་དང་རྗེ་བཙུན་
མི་ལའི་ཕྱག་ཆེན་གྱི་ལུགས་གཉིས་ཀ་བསྲེས་མར་སྤེལ་བས་ལོ་ལྔའི་རྗེས་སུ་སློབ་
མ་དབྱར་གྱི་ཆུ་གཏེར་བཞིན་འཕེལ་ནས་གདུལ་བྱ་བླ་ལྷག་ཏུ་རྒྱས། སྤྱི་ལོ་
1158ལོར། རྡོ་རྗེ་རྒྱལ་པོ་ཕག་མོ་གྲུར་ཕེབས་ཤིང་ས་དཔྱད་ལེགས་པར་
གཟིགས་ཏེ་གནས་འདིར་དགོན་པ་ཆུང་ཆུང་ཞིག་བཏབ་ཅིང་མཚན་དུ་གདན་
ས་ཐེལ་ཞེས་གྲགས། དེ་ནས་བཟུང་རྡོ་རྗེ་རྒྱལ་པོ་གདན་ས་ཐེལ་དུ་བཞུགས་
ཏེ་སྔར་བཞིན་སློབ་མའི་ཚོགས་བསྐྱངས་ནས་མདོ་སྔགས་ཀྱི་འཆད་ཉན་རྒྱ་ཆེར་
110



ལེའུ་བདུན་པ། ཕུ་བོ་གཉིས་དང་སྲིང་མོ་གཅིག
སྤེལ་བ་དང་། ཕྱིས་སུ་ཁོང་གི་མཚན་ལ་ཡང་གདན་སའི་མིང་གིས་ཕག་མོ་གྲུ་
པ་ཞེས་ཐོགས་པ་རེད།
ཕག་མོ་གྲུ་པར་སློབ་མའི་གཙོ་བོ་མཐར་ཐུག་གི་བུ་བཞི། གདམས་པའི་
བུ་བཞི། རོ་གཅིག་རྟོགས་པ་ཕྱེད་བཞི། ཐུགས་ཀྱི་སྲས་བཞི། ཡེ་གེ་མའི་
བུ་བཞི། ཉེ་བའི་སྲས་བཞི། གཞན་ཡང་གྲུབ་པ་བརྙེས་པ་མང་དུ་ཡོད་
ཅིང་། འབྲི་གུང་པ་རིན་ཆེན་དཔལ་ནི་མཐར་ཐུག་གི་བུ་བཞིའི་ནང་གི་་
བསོད་ནམས་མཐར་ཐུག་གི་སློབ་མ་རེད། རྡོ་རྗེ་རྒྱལ་པོ་མྱ་ངན་ལས་འདས་
རྗེས་ཁོང་ཕག་མོ་གྲུ་པར་བཞུགས་ཏེ་རེ་ཞིག་གདན་ས་བསྐྱངས་ནས་ཆོས་ཀྱི་
བཤད་པ་མཛད་ལ། ཕྱིས་སུ་རྐྱེན་སྣ་ཚོགས་ཀྱི་དབང་གིས་གདན་ས་གཞན་
ལ་གཏད་དེ་རང་ཉིད་འབྲི་གུང་ཐེལ་དུ་བཞུགས་པ་རེད། །
འབྲི་གུང་གི་ཡུལ་ནི་ས་ཡི་དགེ་བཅུ་ཚང་ཞིང་ཁྱད་པར་ཤིང་སེ་བའི་
ནགས་ཚལ་ཚང་ཚིང་དུ་འཁྲིགས་པའི་གནས་ཉམས་དགའ་བ་ཞིག་ཡིན་ལ།
ཁམས་ཀྱི་ས་མཐའ་དང་ལམ་འབྲེལ་བས་མཇལ་བ་མང་ཞིང་ཚོང་འགྲུལ་ཡང་
ཧ་ཅང་རྒྱུགས། འབྲི་གུང་པ་རིན་ཆེན་དཔལ་གྱིས་གནས་འདིར་དགོན་པ་
བཏབ་ནས་བཞུགས་ནའང་ཕག་གྲུའི་གདན་སར་ཡང་སྔར་བཞིན་ཟུར་སྐྱོང་
གནང་གང་ཐུབ་མཛད། ཁོང་ལ་ཡང་སློབ་མ་མང་དུ་ཡོད་ཅིང་དེ་དག་ཁྲོད་
ནས་ཆེས་ཕུལ་དུ་བྱུང་བ་ནི་སྤྱན་སྔ་གྲགས་པ་འབྱུང་གནས་རེད། གྲགས་པ་
འབྱུང་གནས་ཀྱིས་དགུང་ལོ་བརྒྱད་ནས་སོ་བཞིའི་བར་དུ་ཁོང་དང་སྐད་ཅིག་
ཀྱང་འབྲལ་བ་མེད་པར་གཟིམ་གཡོག་མཛད་པས་ཚང་མས་ཁོང་ལ་ད་ལྟ་སྤྱན་
སྔ་བ་ཟེར་དོན་ཡང་དེ་ཡིན། ཁོང་ལ་དེ་ལྟ་བུའི་གུས་པ་ཆེན་པོ་ལྡན་པར་མ་
ཟད། ཆོས་ལའང་ཧ་ཅང་མཁས་པས་འབྲི་གུང་པའི་ཐུགས་ཀྱི་སྲས་པོ་ཉག་
|-མི



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
གཅིག་ཏུ་གྱུར་ཡོད།
སྤྱི་ལོ1198ལོར། འབྲི་གུང་པས་རང་གི་ཆོས་གྲོགས་ཏེ་གུས་པའི་་
མཐར་ཐུག་སྟག་ལུང་ཐང་པ་ཟེར་བ་དང་གྲོས་མཛད་དེ། ཕག་མོ་གྲུ་པའི་
གདན་ས་ཐེལ་དུ་སྔར་བླ་མས་བཞེངས་པའི་འཇག་སྤྱིལ་གྱི་ཚབ་ཏུ་གཙུག་ལག་
ཁང་ཆེན་པོ་ཞིག་བཞེངས་པའི་གྲབས་བྱས། དེར་ཕག་མོ་གྲུ་པའི་སློབ་མ་
གཞན་རྣམས་ཀྱིས་ཀྱང་རང་རང་གི་བདོག་པའི་དངོས་པོ་ཕུལ། སྟག་ལུང་
པས་གསེར་སྐུ་དང་དངུལ་སྐུ། པོ་ཏི་སྔོ་སྐྱ་ཕྱེད་དང་དྲུག་བརྒྱ། གསེར་
སྦྲུམ་དང་གཡུ་རྡོག་ལྔ་བཅུ། ཇ་སིག་དྲུག་ཅུ། , དར་ཟབ་སྟོང་ཚོ་གསུམ།
མཇོ་རྟ་བརྒྱ། གསེར་སྲང་བརྒྱ་ལྷག་གི་མར་མེ། བེར་ཁྲབ་ལ་སོགས་པའི་
དངོས་པོ་བགྲང་གིས་མི་ལང་བ་དྲངས་པ་དང་། དེ་བཞིན་དུ་འབྲི་གུང་པས་
ཀྱང་རྟེན་ནོར་གྲངས་མེད་པ་ཕུལ་ནས་མཐར་གཙུག་ལག་ཁང་ཀ་བ་སུམ་ཅུ་
ཐམ་པ་དང༌། ཀ་མལ་གཉིས་ཐེ་བས་མཚན་བཟང་སོ་གཉིས་ཀྱི་མཚོན་བྱེད་
དང་། དབུས་ཀྱི་གདུང་རྟེན་བཀྲ་ཤིས་འོད་འབར་བྱ་བའི་ཐོག་སྟེང་དུ་་་
གསེར་གདུགས་ཆེན་མོ་ཕུབ་པ་དང༌། མཆོད་པའི་བྱེ་བྲག་དཔག་དུ་མེད་པ་
ཅན་ཞིག་བཞེངས། །
ཡིན་ན་ཡང་། ཐམས་ཅད་མཁྱེན་པ་སུ་ཡང་མེད་ཟེར་བ་ལྟར་མཐའ་
མར་དོན་གང་དང་གང་འབྱུང་རྒྱུ་ཡིན་པ་ནི་སུ་ཡིས་མཁྱེན་ཐུབ། ཕྱིས་སུ།
ངམ་ཤོད་ཀྱི་བཙད་པོ་གཉིས་མ་འཆམ་པར་བུད་མེད་རྣམས་ཀྱིས་ཕག་གྲུའི་
གདན་ས་བཤིག་པའི་ལས་ལ་རྩོམ་སྐབས། འབྲི་གུང་པས་སློབ་མ་སུམ་བརྒྱ་
ལྷག་ཁྲིད་ཡོང་སྟེ་ཕག་མོ་གྲུ་པ་ནས་སྟག་ལུང་པས་ཕུལ་བའི་རྟེན་ནོར་ཐམས་
ཅད་ངམ་ཤོད་དུ་སྐྱེལ་འདྲེན་བྱས་ནས་བཙད་པོ་གཉིས་ལ་སྐྱེས་ཆེན་ཕུལ་ཏེ་
112



ལེའུ་བདུན་པ། ཕུ་བོ་གཉིས་དང་སྲིང་མོ་གཅིག
འདུམ་མཛད་པ་དང་། ལྷག་མའི་རྟེན་རྣམས་ཀྱང་འཁྲུག་རྩོད་ཁྲོད་དུ་གོད་
ཆག་ འབྱུང་ ཉེན་ ཆེ་ ཟེར་ ནས་ འགའ་ ཞིག་ བསམ་ ཡས་ སུ་ དྲངས་ པ་ དང་།
འགའ་ཞིག་ནི་དྭགས་པོ་ལྷ་རྗེས་བཞེངས་པའི་སྒམ་པོར་སྤྱན་དྲངས། དེར་
སྟག་ལུང་པས“ངའི་བླ་མའི་གདན་སར་གསུང་རབ་དང་རྟེན་བཞུགས་སུ་མི་
འཇུག་པ་ཅི་ཡིན”ཟེར་ནས་ཆོས་གྲོགས་གཉིས་ཀྱི་བར་དུ་རྟེན་ནོར་འཕྲོག་རྩོད་
ཀྱི་འགལ་བ་བྱུང་། སྐབས་དེར། སྤྱན་སྔ་གྲགས་པ་འབྱུང་གནས་ཀྱིས་ཁོང་
གཉིས་ལ་གཟུ་བཏབ་པ་དང་། སྟག་ལུང་པའི་ཕྱག་ཏུ་ཅི་ཡང་མ་ཐོབ་པས་གློ་
བུར་དུ་སྙིང་ནད་བཞེས་ཏེ་མྱ་ངན་ལས་འདས་པའི་ཚུལ་བསྟན་པར་གྲགས།
ལོ་འགའི་རྗེས་སུ། འབྲི་གུང་པས་སྤྱན་སྔ་གྲགས་པ་འབྱུང་གནས་ཕག་
མོ་གྲུ་པའི་སེང་གེའི་ཁྲི་ལ་བཞུགས་སུ་བཅུག་ཅིང་ཐུགས་དམ་གྱི་རྟེན་སྒྲོལ་མའི་
སྐུ་དང་། གཟིམས་གུར་གངས་ལ་ཉི་ཤར། དཀར་ཡོལ་བ་མོ་འགྱུ་འགྱ།
དངུལ་སྐྱེམས་ མཐོང་བ་དོན་ལྡན། ཁྲབ་ རྡོ་ རྗེའི་ གོ་ཆ། གྲི་ ཤིང་ རལ།
ངམ་ཤོད་ཀྱི་སྨྱུག་ཁྱུ་རྣམས་ཕུལ་ཏེ“ཉི་མ་ཁ་སང་ཕན་ཆད་ནི་ཁྱེད་ངའི་བུ་ཡིན།
སློབ་མ་ཡིན། དེ་རིང་ནས་བཟུང་ཁྱེད་ངའི་བླ་མ་ཡིན། ཕ་ཡིན” ཞེས་
གསུངས་ཏེ་ཕྱག་གྱང་འགྱེལ་བ་བཞིན་དུ་འཚལ་ནས་གདན་ས་གཏད། ..…..
ས་པཎ་ཀུན་དགའ་རྒྱལ་མཚན་གྱིས་ཐུགས་ལྷོད་ཅིང་བག་ཕེབས་པའི་
ངང་གཅུང་བོ་ཟངས་ཚ་བསོད་ནམས་རྒྱལ་མཚན་ལ་འབྲི་གུང་སྐྱོབ་པ་འཇིག་
རྟེན་མགོན་པོ་དང་སྤྱན་སྔ་བ་བླ་སློབ་རྣམ་གཉིས་ཀྱི་ཁྱད་པར་ཅན་གྱི་འབྲེལ་བ་
དེ་དག་གསལ་ཞིང་མགོ་རྔ་ཚང་བའི་སྒོ་ནས་བཤད་ཅིང་ས་སྐྱའི་ཁྲི་བ་སྔ་མ་དག་
དང་འབྲི་གུང་པའི་འབྲེལ་བ་ཡང་གསལ་རྗེན་དུ་གསུངས་པ་ན། ཟངས་ཚས་
ད་གཟོད་ཟབ་ཅིང་དོན་སྙིང་ལྡན་པའི་གནས་ལུགས་གསར་བ་ཞིག་གསར་དུ་
113



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
རྟོགས་པ་དང་འདྲ་བར་མགོ་བོ་ལྕོག་ལྕོག་དུ་ལྡེམ་སྟེ“དེས་ན་ད་ནས་བཟུང་ས་
སྐྱ་པས་འབྲི་གུང་པར་ཆོས་འབྲེལ་གྱི་རྒྱུན་བསྐྱང་ཆོག”ཟེར། །
“འོ་ལོས། འབྲི་གུང་པར་ཆོས་འབྲེལ་གྱི་རྒྱུན་སྐྱོང་རྒྱུ་ནི་རང་ག་བའི་
དོན་ཞིག་མིན།” ས་པཎ་གྱིས་ཀྱང་ཟངས་ཚའི་འཆར་སྒོ་དང་མཐུན་པའི་
གསུང་གནང་། །
ཟངས་ ཚས་ མུ་ མཐུད་ དུ་ མགོ་ བོ་ནང་དུ་ ལྡེམ་ བཞིན “ཕུ་བོ་ལགས།
དེས་ན་ད་ཐེངས་འབྲི་གུང་པའི་བླ་བཙུན་འགའ་ཞིག་ཚོགས་སུ་ཕེབས་འདུག་
པ་དེ་ཡང་སྤྱན་སྔ་བའི་ངོ་སོ་ལོས་ཡིན། ཁྱོད་ངོ་མ་འཇོན་ཐང་ཆེ”ཟེར། །
ས་པཎ་ཁོང་འཛུམ་ཙམ་ལངས་པ་ལས་ཅི་ཡང་མི་གསུངས་པར་རྡོ་རྗེའི་
ཕྲེང་བ་འདྲེན་བཞིན་ཞལ་འདོན་ཞིག་གི་མགོ་བརྩམས་ཤིང་སྤྱན་ཟུང་ཅུང་ཟུམ་
སྟེ་དུས་ཡུན་རིང་བོ་འགོར་སོང་། སྐབས་དེར། གཟིམ་སྤྱིལ་དུ་ས་པཎ་གྱི་
ཆོས་སྐད་ལས་ཅི་ཡང་ཐོས་རྒྱུ་མེད་པར་དལ་འཇགས་སེ། ཁུ་སིམ་མེར་འདུག
“ཕུ་བོ་ལགས། ད་ནི་དགོན་པའི་ཕྱི་ནང་གི་གནས་སྐབས་ཀྱི་བྱ་བ་
ཐམས་ཅད་ཡོངས་སུ་རྫོགས་སོང་། སྐབས་འདིར་ཉིད་ཀྱིས་ང་ལ་རབ་ཏུ་
འབྱུང་བའི་གནང་བ་འཁྲོལ་ན་ཇི་འདྲ་ལགས།” གློ་བུར་དུ་ཟངས་ཚ་བསོད་
རྒྱལ་གྱིས་གཟིམ་སྤྱིལ་གྱི་དབེན་པ་གཏོར་སོང་། །
ཡུད་ཙམ་འགོར་རྗེས། ས་པཎ་གྱིས་ཀྱང་ཞལ་མདངས་ཅུང་འགྱུར་སྟེ
“ཟངས་ཚ། ངས་ཀྱང་ད་ལྟ་ཁྱོད་ཀྱི་དོན་དེར་འདང་རྒྱག་གིན་ཡོད། ཡིན་
ན་ཡང”ཟེར་བཞིན་མགྲིན་པ་ཅི་ཞིག་གིས་བརྣངས་པ་ལྟར་གསུངས་མཚམས་
ཆད། །
ཟངས་ཚ་བསོད་རྒྱལ་གྱིས་ས་པཎ་གྱི་གདོང་གི་ཉམས་འགྱུར་ལ་བརྟག་
ܠܝܕ



ལེའུ་བདུན་པ། ཕུ་བོ་གཉིས་དང་སྲིང་མོ་གཅིག
བཞིན“ཕུ་བོ་ལགས། ད་ལྟ་བོད་ན་པཎྜི་ཏའི་གོ་འཕང་ཐོབ་པ་ངེད་ས་སྐྱ་པ་
མ་གཏོགས་མེད་མོད། འོན་ཀྱང་། ས་སྐྱའི་གྲུབ་མཐའ་འཛིན་མཁན་གྱི་
ཆོས་པ་མང་ཆེ་བ་ནི་ཁྱིམ་ཐབ་ ཅན་གྱི་སྔགས་འཆང་རྣམས་ཡིན་པས་གྲུབ་
མཐའ་གཞན་གྱིས་ཟུར་ཟའི་གད་མོ་སློང་གིན་འདུག དེ་བས… ”
“ཁྱོད་ཀྱི་བསམ་ཚུལ་ངས་སྔར་ནས་ཤེས་ཡོད། ཡིན་ན་ཡང ….…..”
ས་པཎ་གྱིས་སྔར་བཞིན་ཚིག་རྗེས་མ་གསུངས་མ་ཐུབ་པར་བལྟས་ན་གླེང་
དཀའ་བའི་དོན་ཞིག་ཡོད་པ་རྟོགས་ཐུབ།
“ཕུ་བོ་ལགས། ངས་བལྟས་ན་ཁྱེད་ལ་གནང་བ་སྟེར་འདོད་མེད་པ་
འདྲ། དེ་ཨེ་རེད།” ཟངས་ཚ་བསོད་རྒྱལ་གྱིས་ཐེ་ཚོམ་གྱི་ངང་དེ་ལྟར་
དྲིས། །
“ངས་སྔོན་ཆད་ཁྱོད་ལ་བརྗོད་མ་མྱོང་ངམ། ཁྱོད་རབ་ཏུ་འབྱུང་བ་ནི་
དོན་དག་མང་བོ་ཞིག་ལ་འབྲེལ་བ་ཡོད་པའི་གནད་དོན་ཞིག་རེད། དེ་བས་
ད་དུང་མུ་མཐུད་དུ་བསམ་བློ་ལེགས་པོ་ཞིག་གཏོང་དགོས།” ས་པཎ་གྱིས་
ཞལ་འདོན་ཕྲེང་སྐོར་གཅིག་བཟླས་ཚར་རྗེས་ལོབས་ཕྱོགས་ཀྱིས་ཕྱག་ཕྲེང་་་་
མཁྲིག་མའི་མགོ་ལ་དཀྲིས།
“ངས་བསམ་བློ་མང་པོ་བཏང་ཟིན། ངེད་ས་སྐྱ་པར་མཚོན་ན་མི་
གཅིག་རབ་ཏུ་བྱུང་ཡང་དོན་ཆུང་ཆུང་ཞིག་ག་ལ་ཡིན། ལྟོས་དང་། འབྲི་
གུང་གི་བསྟན་འཛིན་པ་རྣམས་ནི་རབ་བྱུང་བ་ཁོ་ན་མིན་ནམ།”
ཀུན་དགའ་རྒྱལ་མཚན་གྱིས་གཅུང་པོའི་བསམ་ཚུལ་ཐུགས་ལ་བབས་ཏེ་
སྤྲོ་སྣང་དང་བཅས“རེད་ལགས། ད་ལྟ་འབྲི་གུང་པའི་ཆོས་དར་བའི་རྩེ་མོར་
སོན་འདུག དེའི་རྒྱུ་རྐྱེན་ནི་ངས་བལྟས་ན་འབྲི་གུང་པའི་ཆོས་ལ་སྲིད་ཀྱིས་
115



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
རམ་འདེགས་ཀྱི་ནུས་པ་གཙོ་བོར་ཐོན་འདུག་པའི་སྟབས་རེད།” ཅེས་གསུངས་
རྗེས་སླར་ཡང་ཟངས་ཚའི་གདོང་ལ་གཟིགས་ཙམ་བྱས་ཏེ “ཁྱོད་ཀྱིས་བལྟས་ན་
དེ་འདྲ་ཨེ་རེད”ཅེས་དྲིས།
“རེད་ལགས།” ཟངས་ཚས་ཡུད་ཙམ་ལ་འདང་བརྒྱབ་རྗེས་གང་་
ལྟར་ངེད་ས་སྐྱ་པ་འདི་ཆོས་སྲིད་གཉིས་ཀྱི་ཆ་ནས་སྟོབས་ཧ་ཅང་ཞན་པར་
འདུག”
“ཟངས་ཚ་ལགས།” ཕུ་བོའི་ཞལ་ལ་གཟབ་ནན་གྱི་མདངས་ཤིག་
མངོན་ཏེ། “གལ་ཏེ་ཁྱོད་རབ་ཏུ་འབྱུང་ན་གཅིག་ནས་འཁོན་ས་སྐྱའི་གདུང་
རྒྱུད་ཆད་པར་འགྱུར་བ་དང་། གཉིས་སུ་ངས་སྤེལ་བའི་ཆོས་ལ་སྲིད་ཀྱི་རྒྱབ་
རྟེན་བརྟན་པོ་ཞིག་འབྱུང་དཀའ། གསུམ་ན་ཡུལ་འདིར་ཧོར་དམག་གི་་་
འཇིགས་པ་ཡང་མི་ཡོང་བའི་ངེས་པ་མེད་པས། བཞི་ན......”
ཟངས་ཚ་བསོད་རྒྱལ་གྱིས་ཀྱང་གདོང་ལ་གཟི་མདངས་ཤིག་ཤར་ཏེ་བློ་
རྣལ་མོས་ད་དུང་གང་ཞིག་ལ་འདང་མ་དཔོག་པ་ལྟར་མགོ་བོ་པང་དུ་ལྷུང་ལ་
ཁད་དུ་འདུག་
“ཙིར།" ནང་སྒོ་དལ་གྱིས་ཕྱེ་བའི་སྒྲ་ཞིག་གྲགས་པ་དང་མཉམ་དུ་
མགོ་སྐྲ་གཡག་རྩིད་ལྟར་འཛིངས་ཤིང་ཡེགས་པའི་བུད་མེད་ཅིག་ག་ལེར་ནང་
དུ་འཛུལ་ཡོང་། མོ་ནི་བཟོད་པ་རིང་མོ་སྟེ་སྐྱེས་གཟུགས་ཅུང་ཕྲ་ཞིང་རིང་བ་
དང་མ་ནེ་ཟུར་གསུམ་དུ་འདུག་ཅིང་། མིག་ཟུང་གནག་ཅིང་སྨིན་མ་ཁྱུང་
ཆེན་གྱི་གཤོག་པ་བརྒྱངས་པ་ལྟར་སྣེ་གཉིས་ཅུང་ཟད་འཁྱིལ་བར་མ་ཟད་་་་
མཁུར་ཚོས་ལ་དམར་མདངས་ཆགས་ཡོད་པས་བལྟས་པ་ཉིད་ནས་བུད་མེད་
མཛེས་མ་ཞིག་ཡིན་པ་མཐོང་ཐུབ་མོད། འོན་ཀྱང་ངོ་མདངས་ཤོར་ཞིང་སྐྱ་
116



ལེའུ་བདུན་པ། ཕུ་བོ་གཉིས་དང་སྲིང་མོ་གཅིག
བོར་གྱུར་པ་དེས་ཁོ་མོའི་ཡིད་ན་སྡུག་བསྔལ་གཞན་ཞིག་ཡོད་པ་ཡང་གསལ་
བོར་རྟོགས་ཐུབ།
“བསླེབས་བྱུང་ངམ།” ཕུ་བོ་གཉིས་ཀྱིས་མཉམ་དུ་སྲིང་མོར་་་་་་་་ །
འཚམས་འདྲི་ཞིག་བྱས།
“འོ་ལོས།” བཟོད་པ་རིང་མོས་འཛུམ་ཞིག་ཕྱུངས་ཏེ་ཕུ་བོ་གཉིས་ལ་
གུས་ཉམས་ཤིག་བསྟན་མོད། འོན་ཀྱང་འཛུམ་དེ་ནི་བཅོས་མ་ཞིག་དང་འདྲ་
བར་ཅུང་ཙམ་ལ་ཡང་མི་རྟག་པར་དེ་མ་ཉིད་དུ་ཡལ་སོང་། །
“ཅི་རེད། ཁྱོད་ཀྱི་ངོ་མདངས་ཤོར་ནས་འདུག་པ་ཨ་མར་ན་བ་འདྲ་
བྱུང་བ་མིན་ནམ།” ཟངས་ཚ་ཡར་ལངས་ཏེ་སྲིང་མོར་ཇ་ལྡུག་པའི་སྐབས་
སུ་ས་པཎ་གྱིས་དེ་ལྟར་དྲིས། །
“མིན། མིན། ཁྱེད་ གཉིས་ ནས་ སེམས་ ཁུར་ བྱེད་ མི་ དགོས།”
བཟོད་པ་རིང་མོས་ཅི་ཞིག་ལ་གནོངས་པ་ལྟར་མགོ་བོ་ཡང་ཡར་འགྱོག་མི་ཕོད་
པར་དེ་ལྟར་ལན་བཏབ།
“ཁྱོད་དེ་རིང་འདི་ལྟར་གློ་བུར་དུ་ཡོང་དོན་ཅི།” ཟངས་ཚ་བསོད་
རྒྱལ་ཡུན་རིང་ཞིག་ལ་སྐྱ་བོ་ཁ་གདང་དུ་སོང་མ་མྱོང་བས་ཕ་ཡུལ་དྲན་དྲགས་ཏེ་
མྱུར་དུ་ཡུལ་གྱི་གནས་ཚུལ་དང་ཁ་ཡ་ན་ཟླ་སོགས་ལ་འཚམས་འདྲི་ཞིག་བྱས་
རྗེས་དེ་ལྟར་དྲིས།
བཟོད་པ་རིང་མོས་ད་གཟོད་རིམ་གྱིས་མགོ་བོ་ཡར་བཏེགས་ཏེ “......
ང་ཡོང་དོན་ནི་ཕུ་བོའི་དྲུང་ནས………..རབ་ཏུ་འབྱུང་འདོད་པ་ཡིན”ཞེས་ཐན་
ནེ་ཐུན་ཞེས་བཤད།
“ཨ། ཅི་ཟེར།” ས་པཎ་ཡང་རེ་ཞིག་ཧ་ལས་ཏེ་སྐུ་ལུས་ཀྱི་དབང་
117



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
རྩའི་སྦུབས་སུ་གྲང་འདར་ཞིག་བརྒྱབ་བྱུང་།
“འཇིག་རྟེན་འཁོར་བའི་ནང་ན་སྙིང་པོ་ཅི་ཡོད། རྒྱུ་ཁ་སང་ཡོད་ཀྱང་
དེ་རིང་མི་རྟག་ཚེ་སྔ་དྲོ་རྟག་ན་ཕྱི་དྲོ་མི་རྟེག” བཟོད་པ་རིང་མོས་སྐད་
ཆར་མགོ་རྔ་མེད་མེད་ཅིང་འབྲེལ་མི་ཆགས་པའི་ངང་དེ་ལྟར་བཤད་པ་དང་།
བཤད་ཀྱིན་བཤད་ཀྱིན་སེམས་རྨོངས་པ་ལྟར་ཅི་ཡིན་འདི་ཡིན་མེད་པར་མིག་
ཟུང་ལས་མཆི་མའི་རྒྱུན་ཤ་ར་ར་བབས་བྱུང༌།
ཟངས་ཚ་བསོད་རྒྱལ་ནི་བྱིས་པ་ཞིག་དང་འདྲ་བར་སྲིང་མོའི་གཏམ་ཐུང་
ཐུང་དེས་ཡིད་བཀུགས་ནས་མགོ་བོ་བར་མེད་དུ་ལྡེམ་ལྡེམ་བྱེད་མོད། འོན་
ཀྱང་། ཕུ་བོ་ཀུན་དགའ་རྒྱལ་མཚན་གྱིས་ཁོ་མོའི་གཏམ་ལ་ཉན་བཞིན་་་་
གདོང་གི་རྣམ་འགྱུར་ལ་བརྟག་ནས་འདུག
“སྲིང་མོ་ལགས། ངས་བརྟག་པ་འཆུག་མེད་ན་ཁྱོད་ཀྱི་སེམས་ན་སྡུག་
བསྔལ་ལྕི་མོ་ཞིག་འདུག གང་ལྟར་ད་ཐེངས་ཁྱོད་ལ་ངེས་འབྱུང་སྐྱེད་མཁན་
གྱི་རྒྱུ་ཁྱད་པར་བ་ཞིག་འདུག་པ་ཐག་གིས་ཆོད།” ས་པཎ་ཀུན་དགའ་རྒྱལ་
མཚན་གྱི་ཐུགས་གློ་བུར་དུ་མི་བདེ་བར་གྱུར། །
ཚིག་དེ་ཐོས་པས་ཅི་ཡིན་འདི་ཡིན་མི་ཤེས་ པར་སྲིང་མོས་བསྲན་མ་་་
ཚུགས་པ་ལྟར་ངུ་སྐད་ཅིག་ཕྱུངས་ཤིང་རིམ་གྱིས་སྐད་མགོ་ཇེ་མཐོར་གྱུར་བ་
དང་མིག་ཆུ་ཡང་འགོག་ཐབས་མེད་པར་མཁུར་མགོ་བརྒྱུད་ནས་ཁྲོམ་ཁྲོམ་དུ་
བབས་བྱུང་། །
“སྲིང་མོ། ཁྱོད་ལ་ཅི་བྱུང༌། དེ་འདྲ་ངུ་དོན་ཅི་ཡིན། ཤོད་ཡ།
” གློ་བུར་དུ་ཟངས་ཚ་བསོད་ནམས་རྒྱལ་མཚན་ལ་ཡང་རྣམ་རྟོག་ཅིག་སྐྱེས་
བྱུང༌།
118



ལེའུ་བདུན་པ། ཕུ་བོ་གཉིས་དང་སྲིང་མོ་གཅིག
བཟོད་པ་རིང་མོའི་མགོ་བོ་པང་དུ་སྒྱུར་ཞིང་ཁ་ངོ་ལག་པས་སྐྱོར་ན་ཡང་
ངུ་སྐད་ཡེ་ནས་མ་ཆོད་པར་ཇེ་ཆེ་ནས་ཇེ་ཆེར་གྱུར།
“ཤོད་དང་། སྡུག་ཁོག་ལ་བཅུག་ནས་ཅི་བྱེད། ཕུ་བོ་གཉིས་ཀྱིས་
ཁ་མཉམ་དུ་གྲགས། །
“ཨ་མ་ཚེ་ལས་འདས་སོང་། སྦྱིན་སྲེག་ཀྱང་བྱས་ཚར།” བཟོད་པ་
རིང་མོས་ངག་འདར་བཞིན་ཁོག་སྡུག་དེ་བཤད་རྗེས་འཁུན་སྐད་ཙམ་ཡང་མི་
འདོན་པར“ཁྱེད་གཉིས་ཀྱི་ཆོས་ལ་བར་ཆད་ཡོང་བར་དོགས་ནས་བརྡ་ཙམ་
ཡང་མ་བཏང་བར་བཟོད་པ་སྒོམ་རོགས།” ཟེར་བཞིན་རུམ་ནས་ཁུག་མ་ཆུང་
ཆུང་ཞིག་བཏོན་འོངས་ཏེ“འདི། རུས་པ་སྤར་བ་གང་ངས་ད་དུང་འདི་ན་
བཟུང་ཡོད”ཟེར་ནས་ཕུ་བོ་ཟངས་ཚའི་ཕྱོགས་སུ་གཏད། །
ཕུ་བོ་གཉིས་ཀྱིས་རེ་ཞིག་ཅི་བྱེད་འདི་བྱེད་མེད་པར་ཕན་ཚུན་གྱི་གདོང་
ལ་ཧྲིག་གེར་བལྟས་ཏེ་ལུས།
119



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
ལེའུ་བརྒྱད་པ། འཇིག་རྟེན་འཁོར་བ།
རྗེ་བཙུན་གྲགས་པ་གཤེགས་པའི་མྱ་ངན་གྱི་ཐོག་ཏུ་ཡུམ་རིན་པོ་ཆེ་གློ་
བུར་དུ་འདས་པ་དང་། ད་དུང་མ་བསམ་ས་ནས་ གཅུང་བོ་དང་སྲིང་མོ་
གཉིས་ཀྱིས་རབ་ཏུ་འབྱུང་བའི་རེ་བ་ཞུ་བ་དེས་ཐུབ་པའི་བསྟན་ལ་ཕྱག་རྗེས་
བསྐྲུན་པ་དང་ སེམས་ ཅན་གྱི་དོན་ལ་སྤྱན་རས་གཟིགས་པའི་ས་པཎ་ཀུན་་་་
དགའ་རྒྱལ་མཚན་དངོས་གནས་བཟུང་ན་ལག་པ་འཚིག་དང་། བཏང་ན་རྫ་
མ་ཆག་གི་ཚད་ལ་ལྷུང་དུ་བཅུག ཁོང་ད་རེག་བར་འདི་འདྲའི་གནད་དོན་
དཀའ་མོ་ཞིག་ལ་དངོས་ནས་འཕྲད་མ་མྱོང་། ཐ་ན་སྔོན་ཆད་རྗེ་བཙུན་་
གྲགས་པའི་དྲུང་དུ་བསྟན་བཅོས་གང་རུང་ཞིག་རྩོམ་དུས་ཀྱང་འདི་འདྲའི་
བསམ་གཞིགས་ཆེན་པོ་ཞིག་བཏང་བ་མི་དྲན། ཡིན་ན་ཡང་ཐེ་ཚོམ་དང༌
ཡིད་གཉིས་འཛིན་པ་ནི་དམ་པའི་ལས་མ་ཡིན་པས། མཇུག་མཐར་ཁོང་གིས་
ད་གཟོད་བློ་ཐག་ཆོད་པོའི་སྒོ་ནས་ནུ་བོ་ཟངས་ཚ་བསོད་རྒྱལ་ལ་གཞོམ་ཞིག་
མེད་པའི་བཀའ་བསྒོས་ཏེ་ཕྱིར་སྐྱ་བོ་ཁ་གདང་དུ་མངགས་ནས་འཁོན་ས་སྐྱའི་
གདུང་རྒྱུད་སྐྱོང་བའི་ཁུར་ཆེན་སྤྱི་བོར་ཕབ་པ་དང་། སྲིང་མོ་བཟོད་པ་རིང་
མོ་ལ་གདུངས་པ་སེལ་ཆེད་དགེ་བསྙེན་མའི་སྡོམ་པ་བསྩལ་ཏེ་རེ་ཞིག་རང་གི་
དྲུང་དུ་བཀོད་ཅིང་ས་སྐྱ་པའི་ཆོས་ཀྱི་གདམས་པ་སྣ་རེ་གསུངས་ཏེ་བཞག་
ཟངས་ཚ་བསོད་རྒྱལ་ས་སྐྱ་དགོན་དང་ཁ་བྲལ་ཏེ་སྐྱ་བོ་ཁ་གདང་དུ་གཞི་
ནས་ལོག་པའི་དུས་དེར། ཕོ་ལོ་སུམ་ཅུ་ཚར་ནས་བཞི་བཅུར་སོན་ཟིན་པས་
120



ལེའུ་བརྒྱད་པ། འཇིག་རྟེན་འཁོར་བ།
ལུས་ཀྱི་ཡན་ལག་དང་ཆ་ཤས་གང་ལ་བལྟས་ནའང་གཞོན་ནུའི་ལང་ཚོ་མཐའ་
དག་རྩ་བ་ནས་ཤོར་འདུག ཁོའི་ཕོ་ལོ་བཞི་བཅུའི་རིང་གི་འཚོ་བ་ནི་རེས་
འགར་ས་སྐྱར་བསྡད་ཅིང་ལན་རེར་སྐྱ་བོ་ཁ་གདང་དུ་བསྡད་ནས་འདུས་པ་
ཡིན་པས་ཆོས་ཟེར་ན་ཆོས་ལེགས་པོ་མ་འཁྱོངས། འཇིག་རྟེན་ཟེར་ན་འཇིག་
རྟེན་ ཡང་ དོན་ ཡོད་ ཅིག་ སྐྱོང་ མ་ ཐུབ་ པར་ ལུས་ སོང་། དེ་ ལྟ་ ན་ ཡང་།
བསམ་པ་རྩེ་གཅིག་གིས་འཇིག་རྟེན་ཁྱིམ་པ་བ་ཞིག་གི་ལས་དབང་དང་དུ་ལེན་
པའི་སྐབས་འདིར་ཧ་ཅང་འཕྱིས་དྲགས་འདུག ངོ་མ། ལས་ཐོད་པའི་ཁ་
ཡིག་ལ་བསྣོག་རྒྱུ་གང་ན་ཡོད། གཅེན་པོ་ཀུན་དགའ་རྒྱལ་མཚན་གྱིས་ས་
སྐྱའི་ཁྲི་བ་སྔ་མ་དག་གི་སྲོལ་ལས་འགོངས་ཏེ་ཁྱིམ་ནས་ཁྱིམ་མེད་པར་རབ་ཏུ་
བྱུང་བ་དང་། ཁུ་བོ་དང་ཡུམ་ གཉིས་ཟླ་གཅིག་གི་མགོ་རྔར་འདས་ནས་་་
འཁོན་ས་སྐྱའི་གདུང་རྒྱུད་དེ་ཕལ་ཆེར་ཕོ་ཤུལ་ཆད་དེ་མོ་རྩར་ཐུག་ལ་ཉེ་བ་བྱུང་
བས། ད་ནི་རབ་ཏུ་འབྱུང་འདོད་ཀྱང་ས་སྐྱའི་ཡུལ་སྤྱི་ན་འཁོན་དཀོན་་་་
མཆོག་རྒྱལ་པོའི་གཉེན་ཚན་དུ་གྱུར་ཞིང་འཁོར་བ་སྐྱོང་ཆོག་པ་ཞིག་རང་ཉིད་
མ་གཏོགས་སུ་ཡོད། དེ་ཡང་། འཁོར་བ་བསྐྱང་ན་སྐྱོང་ཕྱོགས་ཤིག་ཡོད་
པས་ཕོ་ལོ་བཞི་བཅུའི་ཐོག་ལ་བསྙེགས་ཤིང་འཇིག་རྟེན་གྱི་ཉམས་མྱོང་ཏིལ་
ཙམ་ཡང་མེད་པ་ཞིག་གིས་ད་སོ་མ་ཚེ་གཅིག་གི་རྐྱ་ཡ་འཚོལ་རྒྱུ་ནི་དེ་འདྲའི་
ལས་སླ་མོ་ཞིག་ག་ལ་ཡིན།
ངོ་མ་བཤད་ན། ཟངས་ཚ་བསོད་ནམས་རྒྱལ་མཚན་ནི་ཕོ་ཧྲེང་དུ་ལུས་
པའི་མི་རྐྱང་ཞིག་དང་བསྡུར་ན་གང་ནས་འགྲིག ཁོའི་ཕྲག་ཏུ་བབས་པའི་
ཁུར་གཙོ་བོ་ནི་འཁོན་ས་སྐྱའི་གདུང་རྒྱུད་སྐྱོང་རྒྱུ་དེ་ཡིན་པས། སྔོན་གྱི་་
རིགས་རྒྱུད་སྤེལ་བར་དགའ་བའི་རྒྱལ་པོ་དག་དང་འདྲ་བར་མ་མཐའ་ཡང་
121



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
ཆེན་ཆུན་གཉིས་བསུ་ལོས་དགོས། དེ་ནི་འུ་ཐུག་ཐབས་ཟད་ཀྱི་ལས་ཀ་ཞིག་
ལས་མ་འདས་ཀྱང་ཕུ་བོ་ས་པཎ་གྱི་དགོངས་པ་ཡང་ཕལ་ཆེར་དེ་འདྲ་ཡིན་སྲིད།
ཟངས་ཚས་ཀྱང་ཡབ་ཀྱི་རེ་བ་དང་ཕུ་བོའི་དགོངས་པ་སྐོང་ཕྱིར་ཕོ་ཚོད་ཆེན་
པོས་དོན་དེ་ཁས་བླངས་ཡོད་མོད། དོན་དུ་སྨིན་ཐུབ་མིན་ནི་སུ་ཞིག་གིས་
མཁྱེན་ཐུབ།
སྟབས་ལེགས་པ་ལ། དྲི་མེད་འཁོན་གྱི་རིགས་རྒྱུད་ནི་རིགས་རྒྱུད་
གཞན་དང་ག་ལ་འདྲ། ཡུལ་འདི་གའི་མི་རྣམས་ཀྱིས་འཁོན་གྱི་རིགས་རྒྱུད་
ནི་འོད་གསལ་ལྷ་ལས་མཆེད་པར་བརྩིས་ཤིང་འཁོན་གྱི་མི་ནི་ལྷ་ཡི་བུ་རུ་འདོད་
དེ་ལང་ཚོ་རྫོགས་པའི་གཞོན་ནུ་མ་གང་ཡིན་ཀྱང་རིགས་ཀྱི་ཆེ་བ་དེ་བསྙེགས་པ་
ལས་སྐྱེས་པའི་ན་ཚོད་དང་སྐྱེས་འབྲས་ལ་མི་བལྟ་བས་ཟངས་ཚ་བསོད་རྒྱལ་
གྱིས་ཆུང་མ་འཚོལ་བར་དཀའ་ལས་ཁག་པོ་མ་བྱུང་། ཁོས་ཐོག་མར་ཡུལ་
མདོག་གི་ཚ་སྣའི་འདབས་ནས་ཕ་ཟུར་ཁང་རྒྱ་མཚོ་བ་ཞང་རྒྱལ་བ་དཔལ་གྱི་
སྲས་མོ་མ་གཅིག་ཀུན་སྐྱིད་བྱ་བ་མཛེས་སྡུག་དང་ལྡན་པ། བུད་མེད་ཀྱི་སྐྱོན་
ལྔ་ཡོངས་སུ་སྤངས་ཤིང་ཡོན་ཏན་བརྒྱད་དང་ལྡན་པ་ཞིག་བསུས་པ་དང་།
དེ་ནས་ཅུང་མ་འགོར་བར། ཡུལ་ས་སྐྱའི་ཆུ་མདོ་མ་ནས་ཕ་མིང་རྗེ་བཙད་པོ་
ཞེས་པའི་སྲས་མོ་མ་གཅིག་ཇོ་འགྲོ་བྱ་བ་ཞིག་ཁྱིམ་དུ་བསུས་པར་མ་ཟད། ད་
དུང་ཡུལ་མངའ་རིས་གུང་ཐང་བཙན་པོའི་སྲས་མོ་ལྷ་གཅིག་མཛེས་མ་ཟེར་བ་
ཞིག་ཀྱང་ཁྱིམ་ཐབ་ཏུ་བསྟེན་པ་དང༌། དེའི་རྗེས་ནས་ཡུལ་གཡའ་ལུང་ནས་
ཇོ་ལྕམ་ཧོར་མོ་ཞེས་པའི་སྲས་མོ་ཞིག་ལའང་ཁྱིམ་ཐབ་ཀྱི་འབྲེལ་བ་བྱུང་།
ཟངས་ཚས་དེ་ལྟར་ཡུལ་དཔོན་དང་ཚོ་དཔོན་གྱི་སྲས་མོ་ཁོ་ན་ཁྱིམ་ཐབ་
ཏུ་བསྟེན་ པ་ ནི་ གདུང༌ རྒྱུད་ དང༌ མངའ་ ཐང་ སྤེལ་ བའི་ཆེད་ཡིན་ན་ཡང་།
122



ལེའུ་བརྒྱད་པ། འཇིག་རྟེན་འཁོར་བ།
ཆུང་མ་རྣམས་ཁྱིམ་གཅིག་ཏུ་བསུས་པ་དེས་ཆེན་ཆུན་རྣམས་ཀྱི་བར་དུ་འགལ་
བ་སློང་བ་དང་། རང་གི་སྟོབས་དང་འབྱོར་བའི་རྒྱ་ཡང་བསྐྱེད་དཀའ་བར་
དགོངས་ཏེ་སླར་རང་རང་སོ་སོའི་ཡུལ་དུ་མངགས། དེ་ནས་བཟུང་ཁོ་ནི་
དངོས་གནས་འཇིག་རྟེན་འཁོར་བའི་ནང་གི་འཁོར་ལོ་ཞིག་དང་འདྲ་བར་མི་
ཁོམ་པའི་གནས་སུ་ལྷུང་སྟེ་ཡར་རྒྱུག་མར་རྒྱུག་བྱེད་པའི་མི་ཚེགས་ཡང་ཞིག་
བྱེད་དགོས་བྱུང༌། །
དེར་ཡུལ་དཔོན་དང་ཚོ་དཔོན་འཛིན་པའི་ཞང་བོ་དག་གི་བཀའ་དྲིན་
དང་། ཕུ་བོ་ཀུན་དགའ་རྒྱལ་མཚན་གྱི་སྙན་གྲགས་ལ་བརྟེན་ནས་སྲིད་ཀྱི་
སྟོབས་འབྱོར་དང་མངའ་ཐང་ཆེས་ཆེར་དར་ནས་ཟི་ཐང་གི་ཡུལ་དུ་ཚོང་ར་
བསྐྱིལ་བ་དང་གྲོང་གི་སྡེ་བཙུགས་པར་མ་ཟད། ད་དུང་གྲོམ་སྟོད་དང་གྲོམ་
སྨད། སྟག་ཐོག མང་མཁར་དྲིལ་ཆེན། གཙང་བར་ཕུག ཤབ་སྟོད་
དང་ ཤབ་སྨད། རྟ་ནག་སོགས་ཀྱི་ཡུལ་དུ་མཁར་བརྩིགས་ཤིང་གཞིས་་་་་་
བཏིངས་པ་དང་། བྱང་གཅུང་དང་ཁབ་ སོ། ཀོམ་འདྲེ། གར་ཕུག་་་་
སོགས་ སུ་འབྲོག་པའི་སྡེ་བཏབ་ཅིང་། ར་ས་སོགས0 སུ་རྟ་ར་བསྐྱིལ་ཏེ་
ཆིབས་པ་གསོས་པས་ས་སྐྱ་པའི་སྲིད་ཀྱི་སྟོབས་ཤུགས་རིམ་བཞིན་རྒྱས།
ཡིན་ན་ཡང་། འཇིག་རྟེན་པ་ཞིག་ལ་མཚོན་ན། ཇི་སྐད་དུ། “བུ་
འདོད་པས་ནི་བུ་འཐོབ་འགྱུར་ཞིང་། །ནོར་འདོད་པས་ནི་ནོར་རྣམས་ཉིད་
ཐོབ། །འདོད་པ་ཐམས་ཅད་ཐོབ་པར་འགྱུར་ཏེ། །བགེགས་རྣམས་མེད་ཅིང་
སོ་སོར་འཇོམས་འགྱུར། །” ཞེས་པ་ལྟ་བུ་ཞིག་བྱུང་ན་ཇི་འདྲའི་ལེགས་མོད།
@ དེང་སྐབས་ཀྱི་ས་སྐྱ་རྫོང་ཁོངས་དང་ལྷ་རྩེ་རྫོང་ཁོངས་མང་ཆེ་བ་དང་། ངམ་རིང་རྫོང་དང་། གཞིས་
རྩེ་གྲོང་ཁྱེར་སོགས་ཀྱི་ཁོངས་ཁག་ཅིག་ཡིན་པར་གསུངས།
123



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
འོན་ཀྱང་ཟངས་ཚ་བསོད་རྒྱལ་ད་ལྟ་སྐུ་འདབ་དཀར་པོར་གྱུར་ཞིང་ཕོ་ལོ་ལྔ་
བཅུར་ཉེ་ཡང “ནོར”ཐོབ་པ་ལས“བུ” གཅིག་ཀྱང་མ་ཐོབ། འཇིག་རྟེན་
པའི་སྡུག་བསྔལ་ནི་ཡོད་པ་མིན་པར་མེད་པ་ཡིན་པས་ནོར་ཡོད་པའི་བདེ་བ་
དེས་བུ་མེད་པའི་སྡུག་བསྔལ་སེལ་ག་ལ་ཐུབ། དེ་བས་ཁོ་ལོ་བགྲེས་པ་དང་
བསྟུན་ནས་རང་དབང་མེད་པར་སེམས་སྐྱ་མོ་ཡི་མུག་གིས་ཁེངས་ཤིང་ཆུང་མ་
རྣམས་ལ་ཞེ་ཤོར་ནས་གལ་ཏེ་རིགས་ཀྱི་མྱུ་གུ་ཞིག་མེད་ན་ས་སྐྱ་པའི་བསྟན་པ་
ལ་རམ་འདེགས་འཐོབ་རྒྱུ་ཕར་ཞོག ཐ་ན་འཁོན་སྐྱའི་གདུང་རྒྱུད་ཀྱང་མ་
འགྱངས་པར་ཆད་པར་གྱུར་ཏེ་ནམ་ཞིག་ས་སྐྱའི་གདན་སའི་ཁྲི་འཕང་ཡང་
གདུང་རྒྱུད་གཞན་ཞིག་གིས་འཛིན་ངེས་རེད་སྙམ་ནས་སེམས་ཁྲལ་ཚད་མེད་
བྱས།
ཟངས་ཚ་བསོད་རྒྱལ་དངོས་ནས་སེམས་ཁྲལ་གྱི་མཚོ་འཇིང་དུ་ལྷུང་སོང་།
ཁོའི་ཆུང་མ་རྣམས་ནི་གཅིག་ལས་གཅིག་ལྷག་པར་རིགས་གཟུགས་ལང་ཚོ་ཕུན་
སུམ་ཚོགས་ན་ཡང་། སུ་ལའང་རིགས་ཀྱི་མྱུ་གུ་ཞིག་མ་སྐྱེས་པ་ནི་དགོད་བྲོ་ལ་
ངུ་ཡང་བྲོ་བའི་དོན་མ་ཡིན་ནམ། ཡིན་ན་ཡང་། ཁོ་ལ་ཐབས་ཅི་ཞིག་ཡོད།
ཉིན་ཞིག་གི་དགོང་མོ། ཁོས་མགོ་བོ་སྔས་ལ་བཞག་སྟེ་དཀར་མེ་་་
གཟིམས་མ་ཐག མིག་མདངས་རབ་རིབ་ཀྱི་ཁྲོད་དུ་གློ་བུར་དུ་བུ་མོ་མཛེས་
མ་ཞིག་གི་དགོད་པའི་ཚེམས་དང་འཛུམ་པའི་བཞིན་གྱི་སྣང་བརྙན་ཞིག་ཤར་
ནས་ཡོང༌། བུ་མོ་དེ་ནི་རང་གི་ཆུང་མ་སྟེ་གུང་ཐང་བཙད་པོའི་སྲས་མོ་ལྷ་
གཅིག་མཛེས་མའི་ཞལ་ཏ་མ་རྡོ་རྗེ་ལྡན་མ་རེད། ཁོ་མོ་ད་ལྟ་མོ་ལོ་སུམ་ཅུའི་
སྟེང་ན་ཡོད་ཅིང་སྐྱེས་འབྲས་ཤིན་ཏུ་མཚར་ལ་གཤིས་རྒྱུད་འཇམ་ཞིང་ངང་
རྒྱུད་དྲང༌། ཟངས་ཚས་ ལྷ་ གཅིག་མཛེས་མ་ཁྱིམ་ཐབ་ཏུ་བསྟེན་པ་ནས་་་
124



ལེའུ་བརྒྱུད་པ། འཇིག་རྟེན་འཁོར་བ།
བཟུང་ཁོ་མོ་ཡང་ལྷ་གཅིག་མཛེས་མ་དང་ལུས་དང་གྲིབ་མ་བཞིན་དུ་འགྲོགས་
ཏེ་ཁོ་ཚོས་ཆབས་ཅིག་ཏུ་སྡུག་གི་ཁུར་པོ་མཉམ་ཁུར་དང་སྐྱིད་ཀྱི་རྟ་ཕོར་མཉམ་
ཞོན་བྱས་ཏེ་འཚོ་བ་སྐྱེལ་བཞིན་ཡོད། དེའི་བར་དུ་ཁོ་མོས་ཀྱང་ཟངས་ཚ་
བསོད་རྒྱལ་ལ་དགའ་བའི་རྣམ་འགྱུར་དང་དུངས་པའི་མིག་མདའ་གྲངས་མེད་
དུ་འཕངས་མྱོང་ན་ཡང་ཁོས་ཡུན་རིང་བོར་དེ་ལ་དོ་སྣང་ཆེར་མ་བྱས། ཁ་
སང་གུང་ཚིགས་བཞེས་པའི་སྐབས་སུའང་ཁོ་མོས་ཟངས་ཚ་ལ་གསོལ་ཇ་འདྲེན་
བཞིན་ཀུ་རེ་དང་བཅས་ཆགས་པའི་མིག་མདའ་ཞིག་འཕངས་པར། དེ་ཏག་
ཏག་ཟངས་ཚས་ཀྱང་ཁོ་མོར་ཟུར་མིག་སྒྲོན་པ་དང་ཕོག་ཐུག་བྱུང་བས་ཁོའི་
དོན་ལྔ་སྣོད་དྲུག་གི་དབང་རྩའི་སྦུབས་སུ་ཆགས་པའི་ཁྲག་རྒྱུན་ཞིག་རྒྱུག་ནས་
ངོ་གདོང་ཡང་རང་དབང་མེད་པར་ཚ་ལམ་མེར་སོང་།
“རེད། ཁོ་མོའི་རྣམ་འགྱུར་དེའི་ནང་ན་ང་ལ་ལྐོག་བརྡ་ཁྱར་པར་བ་
ཞིག་བསྟན་འདུག - ཁོ་མོ་ཁྱིམ་ཐབ་ཏུ་བསྟེན་ན་རིགས་རྒྱུད་ཅིག་འབྱུང་ན་
ཐང་། ཟངས་ཚ་བསོད་རྒྱལ་གྱི་སེམས་ལ་གློ་བུར་དུ་དེ་ལྟར་དྲན་པ་དང་
སང་ཉིན་ནས་བཟུང་ཁོ་མོར་ཅིས་ཀྱང་འཇིག་རྟེན་སྣང་བའི་བག་ཆགས་ཀྱི་ས་
བོན་ཙམ་གདབ་དགོས་སྙམ།
དབྱར་ཟླ་ར་བའི་ཉིན་ཞིག་ལ། ཟངས་ཚ་བསོད་རྒྱལ་གྱིས་ཆུང་མ་ལྷ་
གཅིག་མཛེས་མ་དང་ཞལ་ཏ་མ་རྡོ་རྗེ་ལྡན་མ་གཉིས་རྗེས་སུ་ཁྲིད་དེ་སྤང་ཐང་
ཤིན་ཏུ་ཡངས་པ་ཞིག་ཏུ་སྤྲོ་བསང་དུ་སོང་། སྐབས་དེར་ཕྱོགས་བཞི་ཀུན་ཏུ་
མེ་ཏོག་སྣ་ཚོགས་ཁྲ་ཆིལ་ལེར་བཞད་པ་དང་ཀྱི་བསེར་རླུང་གིས་ མེ་ཏོག་གི་
བསུང་ངད་བསྣམས་ཏེ་དྲི་འཛིན་རྒྱལ་པོར་སྐྱེས་སུ་འབུལ་ལ། བུང་བ་དང་
གཤོག་ཐོགས་གཞན་དག་གིས་ཀྱང་གང་སར་ལྡིང་སྐོར་རྒྱག ཁོ་ཚོའི་མདུན་
125



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
ཕྱོགས་ན་དཔོན་པོ་རི་དང་འདྲ་བའི་རི་བོ་མཐོན་པོ་ཞིག་དགུང་དུ་ཟུག་ཅིང་རི་
ངོས་སུ་ནགས་ཚལ་ཆེན་པོ་ཞིག་ཚང་ཚིང་དུ་འཁྲིགས་ཤིང་རྒྱང་ནས་བལྟས་ན་
གཡུ་ཡི་ན་བཟའ་ཆེན་པོ་བཀླུབས་ཡོད་པ་དང་མཚུངས། རི་འདབས་ན་ད་
དུང་གཙང་བོ་ཆུང་ཆུང་ཞིག་ཤར་གྱི་ཕྱོགས་སུ་ལྷུང་ལྷུང་དུ་བཞུར་གྱིན་གདའ།
ངོ་མ། གནས་འདི་ནི་ས་ལ་དགེ་བཅུ་ཚང་བའི་ཡུལ་ལྗོངས་ཤིག་རེད་ཨང་།
ཁོ་ཚོ་སྤང་ཐང་དུ་བསྡད་དེ་ས་དཔྱད་ཆུ་དཔྱད་མཛད་ཅིང་རྩེད་མོར་
གཡེང་བ་དང་ཤ་མར་ལ་སོགས་པའི་ཟས་དང་། ཞོ་དང་འོ་མའི་བཏུང་བ་སྣ་
ཚོགས་བསྟེན་ནས་གླུ་གར་དང་ཀུ་རེ། ཤགས་འགྱེད་ཀྱི་རྩེད་མཚར་ལ་རོལ་
ཞིང་བདེ་སྐྱིད་ཀྱི་རྫོགས་ལྡན་གསར་བའི་དཔལ་གྱི་ཁྲོད་དུ་ཡུན་རིང་པོ་ཞིག་
འདས། ཉིན་གུང་ཡོལ་བའི་དུས་སུ། སྲས་མོ་ལྷ་གཅིག་མཛེས་མ་ཐང་ཆད་
དེ་ལོགས་ཤིག་ཏུ་ངལ་གསོས་ཏེ་ཟངས་ཚ་དང་ཞལ་ཏ་མ་གཉིས་ཀྱི་རྩེད་མཚར་
ལ་གཡེང་ནས་བསྡད་པར། བར་སྐབས་ཤིག་ལ། ཟངས་ཚ་དང་ཞལ་ཏ་མ་
གཉིས་ཀྱིས་ཕན་ཚུན་ལ་ཆགས་པའི་རྣམ་འགྱུར་ ཅི་ ཡང་སྟོན་པར་བྱེད་ལ།
རེ་ཞིག་ནས་ཟངས་ཚ་བསོད་རྒྱལ་གྱིས་བདེ་མོའི་ངག་ལ་སྙན་པའི་དབྱངས་
བསྐྱོན་ཏེ་གཞས་ཤིག་བཏང་བར།
“ཙན་དན་ནགས་ཀྱི་རེ་ས། ། །
ལྷ་བྱ་ཁུ་བྱུག་སྔོན་མོ། །་
དབྱར་ཟླ་དྲུག་པ་ཐོན་ན། ། ་ ་།
ཁུ་བྱུག་གསུང་སྙན་ཨེ་སྒྲོག།”
ཞེས་བླངས་པ་ན། ཞལ་ཏ་མ་རྡོ་རྗེ་ལྡན་མ་རེ་ཞིག་སྐྱེངས་པའི་ཟོལ་
གྱིས་ངོ་གདོང་ལག་པའི་གོས་གྱིས་བཀབ་མོད། ཡུད་ཙམ་ནས་འདོད་པའི་
126



ལེའུ་བརྒྱད་པ། འཇིག་རྟེན་འཁོར་བ།
1L་ in
རླུང་གིས་དབང་མེད་དུ་བསྐུལ་ནས། འགྱུར་ཁུགས་གསལ་ཞིང་གདངས་
དམའ་མོས་གཞས་ཤིག་བླངས་པ་ནི། །
“ཆུ་བོ་མར་མར་བཞུར་བ། །
ཉ་མོ་སྐྱིད་པའི་ཚང་རེད། །
གཙང་པོར་འཁྱག་རོམ་མེད་ན། །
ཉ་མོ་འཁྱུག་རྐྱང་རང་རེད། །”
ཅེས་ལན་དུ་བླངས་པར་ཟངས་ཚ་བསོད་རྒྱལ་དགའ་བ་འབུམ་གྱིས་ཡིད་
རབ་ཏུ་བརྟས་ཏེ་ཁོ་མོར་བཅར་ཅི་ཐུབ་བྱས་ནས་འདོད་པའི་སྙིང་གཏམ་་་
མཐའ་དག་ལྷུག་ལྷུག་ཏུ་སྨྲས་པ་ན། རྡོ་རྗེ་ལྡན་མས་ཀྱང་རང་གི་སེམས་ཁོང་
གི་སྐོམ་པའི་ཆུ་དང་ལྟོགས་པའི་ཟས་ཐམས་ཅད་དྲང་པོར་གསོལ་ཏེ་རེ་ཞིག་
དགའ་མགུའི་གཏམ་ལ་རོལ་བར་བྱས།
དུས་དེ་ནས་བཟུང་། ཟངས་ཚ་བསོད་རྒྱལ་དང་ཞལ་ཏ་མ་རྡོ་རྗེ་ལྡན་
མ་གཉིས་ཡུན་གྱིས་མཛའ་བར་གྱུར་པ་དང་། འཇིག་རྟེན་སྣང་བར་དབང་
ཆེ་དྲགས་པས་མཐའ་མར་དམིགས་པའི་འདུན་མ་གཅིག་ཏུ་བལྟ་བའི་ཁྱོ་ཤུག་
གི་འབྲེལ་བར་གྱུར། ཡིན་ན་ཡང་། འཇིག་རྟེན་ཁ་དཔེར། འདོད་པ་
ཐོག་ཏུ་མི་ཡོང་ཞིང་མི་འདོད་པ་མགོ་ལ་འབབ་པར་འགྱུར་ཟེར་བ་ལྟར། ཁོ་
གཉིས་ལོ་ངོ་གསུམ་གྱི་རིང་ལ་ཕལ་ཆེར་ལུས་དང་གྲིབ་མ་བཞིན་འགྲོ་ན་མཉམ་
འགྲོ་དང་ལངས་ན་མཉམ་ལངས་བྱས་ཏེ་ཁྱིམ་པའི་ལས་ཁོ་ན་མཛད་ཀྱང་སྔར་
བཞིན་ཡིད་སེམས་གསོ་བའི་རིགས་ཀྱི་མྱུ་གུ་ཞིག་འཁྲུངས་མ་བྱུང་། དེར་
ཟངས་ཚ་བསོད་རྒྱལ་ལྷག་པར་ཏུ་ཡིད་ཀྱི་ཨ་ཐང་ཆད། ཁོག་གི་སྡུག་བསྔལ་
འཕྱུར། སེམས་ཀྱི་རྒྱ་མཚོ་འཁྲུགས་ཏེ་རེ་ཞིག་སེམས་ཁོང་དུ་ཆུད་དེ་སྡོད་
127



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
དགོས་བྱུང༌། །
“ད་དོན་འདི་མི་འོས་བཞིན་དུ་ཕུ་བོ་ས་པཎ་ལ་མི་ཞུ་ཀ་མེད་རེད།”
ཉིན་ཞིག ཟངས་ཚ་བསོད་རྒྱལ་གྱིས་འུ་ཐུག་སྟེ་ཕྱག་རྟེན་གྱ་ནོམ་པ་ཞིག་
བཟུང་ནས་ས་སྐྱ་དགོན་པར་ཆས།
ཕུ་བོ་ས་པཎ་གྱིས་ནུ་བོ་ཟངས་ཚ་ཡུན་རིང་ཞིག་ལ་ས་སྐྱར་བསླེབས་མ་
ཐུབ་པས་ཤ་ཚ་ཚ་དང་སྙིང་ཉེ་ཉེའི་སྒོ་ནས་མགྲོན་དུ་བསུས་པ་དང༌། བཀྲ་
ཤིས་ཤིང་ཁ་དྲོ་བའི་འཚམས་འདྲི་གནང་རྗེས་ཞར་ལ་ཡོང་དོན་ཡང་དྲིས།
“རྗེ་ས་པཎ་ལགས། ངས་ཁྱེད་ཀྱི་བཀའ་གསུང་སྤྱི་བོར་བཏེགས་ཏེ་
རང་ལ་རིགས་ཀྱི་མྱུ་གུ་ཞིག་སྐྱེད་ཆེད་སླར་ཡང་ཆུང་མའི་ཞལ་ཏ་མ་ཞིག་བསྟེན།
ལས་ངན་པ་ལ་དེར་ཡང་བུ་མ་བྱུང༌། རིམ་གྲོ་རེ་གནང་རྒྱུ་སྐུ་མཁྱེན་ཐུགས་
མཁྱེན།” ཟངས་ཚ་བསོད་རྒྱལ་ངོ་གདོང་མཚལ་གྱིས་བྱུགས་པ་དང་འདྲ་
བར་དམར་པོར་གྱུར་ཞིང་མགྲིན་པ་ལས་སྐད་ཆ་ཐོན་མི་ཐོན་གྱིས་བཤད། །
ས་པཎ་ཀུན་དགའ་རྒྱལ་མཚན་གྱིས་ནུ་བོའི་གདོང་གི་ཉམས་འགྱུར་ལ་
གཟིགས་ཏེ་རང་དབང་མེད་པར་ཁོང་མཛུམ་ཞིག་ཤོར་བ་དང༌། དེ་ནས་རྗེ་
བཙུན་གྲགས་པའི་རྣམ་ཐར་ལྟར་འདུལ་ལུང་ཕྱི་མོ་ཐུབ་མར་གཟིགས་ཤིང་སྤྱན་
ཟུང་བཙུམས་ཏེ་ཡུད་ཙམ་ལ་དགོངས་རྗེས“ཟངས་ཚ་ལགས། ཁྱོད་ལ་ཅི་
ཞིག་གིས་གནོད་འཚེ་གཏོང་གིན་འདུག མྱུར་དུ་ཚོགས་བདག་བསྒྲུབ་ན་
ཕན་ཕན་འདྲ་མོ་འདུག”གསུངས། ，་་ ་ ་་་
ཟངས་ཚ་བསོད་རྒྱལ་གྱི་བཞིན་མདངས་སླར་སོས་པ་དང༌། ཕྱིར་རང་
ཡུལ་དུ་ལོག་པའི་ལམ་བར་དུ་བྱིས་པ་ཞིག་དང་འདྲ་བར་གནོན་ཐབས་བྲལ་
བའི་ སྤྲོ་བ་ ཞིག་ སྐྱེས། འདང་ བརྒྱབ་ ན་ དགའ་ སྤྲོ་ མི་ སྐྱེས་ པ་ ཅི་ ལ་ སྲིད།
128



ལེའུ་བརྒྱད་པ། འཇིག་རྟེན་འཁོར་བ།
ཚོགས་བདག་བསྒྲུབས་རྗེས་རང་ལ་རིགས་ཀྱི་མྱུ་གུ་ཞིག་འཁྲུངས་པར་ཐེ་ཚོམ་
ཅི་ཡོད། འོན་ཀྱང་། གློ་བུར་དུ་ཁོའི་ཡིད་ལ་མི་དགའ་བའི་ཚོར་བ་ཞིག་
ཀྱང་རང་བཞིན་གྱིས་ལྗིད་ཏིག་ཏིག་ཏུ་ལྷུང་འོངས། དེ་ནི་རང་ལ་གནོད་
འཚེ་གཏོང་མཁན་ཞིག་འདུག་ཟེར་བའི་གཏམ་དེ་དྲན་པའི་རྐྱེན་ལོས་ཡིན།
ཁོ་ལ་གནོད་པ་གཏོང་མཁན་དེ་ སུ་ ཞིག་ ཡིན་ནམ། གང་ཞིག་ ཡིན་ནམ།
ཁོས་ད་རེག་བར་སྐྱེས་ཕོ་མོ་རྒན་གཞོན་སུ་དང་སུ་ལའང་མི་དགའ་བའི་ལས་
ཤིག་བྱས་མ་མྱོང་ལ། ལྷ་ཀླུ་གང་ལ་འགལ་བའི་སྦྱོར་བའང་སྤེལ་མ་མྱོང་བས་
གནོད་འཚེ་གཏོང་མཁན་ཞིག་ཡོད་པ་ནི་ཇི་འདྲའི་ཡ་མཚན་ཆེ་བ་ལའང་སྙམ། །
གློ་བུར་དུ། ཟངས་ཚའི་མིག་ལམ་དུ་སྐྱི་གཡའ་ཞིང་འཇིགས་ཡེར་བའི་
གྱད་མི་ལྟ་བུ་ཞིག་གི་གཟུགས་བརྙན་རྫིག་པོ་ཞིག་ཤར་བྱུང༌། དེ་ནི་བྱང་ལ་
སྟོད་ཕྱོགས་ཀྱི་རྩལ་པོ་ཆེ་ཞིག་སྟེ་མིང་ལ་ཉང་ཚ་ཤི་གཤེད་ཅེས་ཟེར་ཞིང་རིགས་
སྔགས་འཆང་བ་མཐུ་ལྡན་ཞིག་ཀྱང་ཡིན་པར་གྲགས། ཟངས་ཚ་བསོད་རྒྱལ་
གྱིས་འཇིག་རྟེན་འཁོར་བ་བསྐྱངས་པ་ནས་བཟུང་རང་གི་རྩལ་ཤུགས་ལ་བརྟེན་
ཏེ་འཁྲུག་རྩོད་གང་མང་ཁྲོད་བདེ་བླག་གིས་ རྒྱལ་ཁ་བླངས་ཤིང་མི་མང་པོ་་
འཁོར་དུ་བཙུད་པ་དང་ཡུལ་གྲུ་མང་པོར་ཆབ་སྲིད་ཀྱི་གཞི་བཙུགས་པས་ཉང་
ཚ་ཤི་གཤེད་ཕྲག་དོག་གིས་མ་བཟོད་པར་ཉིན་ཞིག་བསམ་གཟས་ནས་ཟངས་
ཚ་ལ་བརྙས་པ་གཏོང་བར་འདོད་དེ་རྩལ་འགྲན་དུ་ཡོང་། མི་ཚོགས་རྒྱ་མཚོ་
འདུས་པའི་དབུས་སུ་ཁོ་གཉིས་ཀྱིས་ཕོ་རྩལ་སྣ་དགུ་རེ་རེ་བཞིན་འགྲན་པས་
མཐར་ཉང་ཚ་ཤི་གཤེད་ནི་ཨོ་རྒྱན་པདྨ་འབྱུང་གནས་ཀྱིས་སྲིན་པོ་འདུལ་བ་
བཞིན་སྤ་བཀོང་བར་བྱས་པས་མགོ་བོ་ཞོམ་སེ་བྲང་དུ་ལྷུང་། ལུས་གཡས་སུ་
གཅུས། ཕྲག་པ་གཡོན་དུ་འཁོར། གདོང་ལག་པས་སྐྱོར་ཏེ་སྐྱེངས་པས་མ་
129



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
བཟོད་པར་ཁ་ནས་སྨྲེ་སྔགས་འདོན་བཞིན“ནམ་ཞིག་ངས་ཁྱོད་མི་ཤི་ཁྱིམ་སྟོང་
དུ་མ་ཕབ་ན་ཐལ་བ་འགེམ་མོ།”ཞེས་དམོད་པ་ལྟ་བུ་ཞིག་བོར། །
“མི་ཤི་ཁྱིམ་སྟོང་། མི་ཤི་ཁྱིམ་སྟོང….…...”ཟངས་ཚས་དེ་ལྟར་ཐེངས་
འགར་བཟླས་ཏེ་ང་ལ་གནོད་ཅིང་འཚེ་བ་ནི་ཁོ་མིན་ན་སུ་ཡིན་སྙམ་སྟེ་དར་ཅིག་
སྙིང་རླུང་སྟོད་ལ་འཚང་ཡོང་མོད། འོན་ཀྱང་། ཁོའི་བསམ་པར་མ་གཞི་
འཇིག་རྟེན་འཁོར་བའི་རང་བཞིན་ནི་འདི་འདྲ་རང་ལོས་ཡིན་སྙམ་སྟེ་ཁོང་
ཁྲོའི་མེ་ལྕེ་དེ་བཟོད་པའི་ཆུ་བོས་བཙན་གྱིས་བཅིལ་བར་བྱས།
སྐྱ་བོ་ཁ་གདང་དུ་ལོག་རྗེས། ཟངས་ཚ་བསོད་རྒྱལ་གྱིས་ཟླ་བདུན་དུ་
མཚམས་བཅད་དེ་ཚོགས་བདག་གནད་ལ་དབབ་པའི་སྦྱོར་བ་མཛད། ཡིན་
ན་ཡང་། ཟླ་བ་རེ་རེ་བཞིན་ཕར་འདས་ཀྱང་ཁོ་ལ་ཉམས་དགའ་བའི་ཉམས་
རྟོགས་ ཅི་ཡང་མ་འཁྲུངས། ཉིན་ཞིག་གི་དགོང་མོར། ཁོ་རང་མལ་དུ་
ཞུགས་མ་ཐག་རྨི་ལམ་ཡ་མཚན་ཞིག་བྱུང་། རྨི་ལམ་དུ་ཚོགས་བདག་དངོས་
སུ་ཁོའི་དྲུང་དུ་བྱོན་པ་དང་ཁོ་ལ་ཅི་ཡང་མི་གསུངས་པར་གླང་པོ་ཆེའི་སྣ་རྩེར་
བསྐྱོན་ཏེ་རི་རབ་ཀྱི་དཔངས་མཐོ་བའི་སྤོ་རྩེར་བསྐྱལ།
“མིག་ཟུང་ཆེར་ཕྱེ་སྟེ་ལྟོས་ཤིག མཐོང་ངམ།” རླུང་སྒྲ་ཟིར་ཟེར་
གྱི་ཁྲོད་དུ་ཚོགས་བདག་གིས་ཁོ་ལ་གླིང་ཆེན་པོ་ཞིག་བསྟན་ཏེ་བལྟ་རུ་བཅུག
ཟངས་ཚ་གླང་པོ་ཆེའི་སྣ་རྩེ་ནས་ལྷུང་ལ་ཁད་བྱེད་ཅིང་མགོ་ཡོམ་འཁོར་
བ་ལྟར་སྐྲག་ནས་མིག་ཟུང་འབྱེད་མ་ཐུབ།
“ལྟོས་དང་། མྱུར་དུ་ལྟོས།” ཚོགས་བདག་གིས་མྱུར་སྟབས་ཀྱིས་
ཁོ་ལ་སྐུལ་ཅི་ཐུབ་བྱས་པར། ཁོས་ཡུད་ཙམ་ནས་ད་གཟོད་མིག་ཟུང་ཟུར་
ཙམ་ཕྱེས་ཏེ་བལྟས་པ་ན་ཡུལ་ཐོ་རེ་བ་ཞིག་མོག་མོག་ཙམ་ལས་མཐོང་མ་ཐུབ་
130



ལེའུ་བརྒྱད་པ། འཇིག་རྟེན་འཁོར་བ།།
པས་སྐད་ཅིག་རྒྱག་བསམ་ཡང་སྔར་བཞིན་སྐྲག་སྣང་ཞིག་བྱུང་སྟེ་ཁ་གྲོགས་མ་
ཐུབ། ་་་་་་་་་་་
“ཅི་ཞིག་མཐོང་བྱུང༌། མྱུར་དུ་ཤོད་དང་། །
“དབུས་གཙང་ཁམས་གསུམ་སོགས་བོད་ཀྱི་གཞུང་ཏིལ་ཙམ་ཞིག་་་་༌་
མཐོང་།” ཟངས་ཚ་སྔར་བཞིན་སྐྲག་སྟེ་སྐད་འདར་བཞིན་དུ་བཤད།
“སྤྱིར་ཁྱོད་ ཀྱིས་ གང་ མཐོང་ ཐམས་ ཅད་ དབང་ དུ་ བསྡུ་ ཐུབ་ མོད།
འོན་ཀྱང་མྱུར་དུ་མ་མཐོང་བས་ཁྱོད་ལ་དེའི་དབང་ཐང་མེད།” ཚོགས་
བདག་གིས་སྐད་ཤུགས་བརྗིད་པོས་དེ་ལྟར་གསུངས།
“འོ་ན་སུས་དབང་དུ་བསྡུ་ཐུབ།” ཟངས་ཚས་སྐྲག་མ་དངངས་ཀྱིས་
མྱུར་དུ་དྲིས།
“བྲེལ་བ་མ་ལངས། མ་འོངས་པ་ན་ཁྱོད་ཀྱི་བུ་དང་ཚ་བོས་དེ་དག་ཐམས་
ཅད་ངང་གིས་དབང་དུ་བསྡུ་ཐུབ་པར་འགྱུར” ཞེས་གསུངས་རྗེས་ཚོགས་་་་
བདག་གར་སོང་ཆ་མེད་དུ་གྱུར། །
ཟངས་ཚ་བསོད་རྒྱལ་གཉིད་ལས་སད་པ་ན། གདོང་ལ་དགའ་སྐྱོ་་
འདྲེས་མའི་མདངས་ཤིག་ཤར་འདུག་ལ། ཡིད་ལ་ངོ་མཚར་གྱི་སྣང་བ་ཞིག་
སྐྱེས་བྱུང་། མཚམས་ལས་ཐོན་རྗེས། ཁོ་བསམ་རྒྱུ་གཟུར་རྒྱུ་ཅི་ཡང་མེད་
པར་ས་སྐྱ་དགོན་དུ་སོང་ནས་རང་གི་མཐོང་སྣང་དང་བསམ་ཚུལ་མཐའ་དག་
ཕུ་བོ་ལ་ཞུ་ཅི་ཐུབ་བྱས། དེར་ས་པཎ་ཡང་ཐུགས་རབ་ཏུ་དགྱེས་ཤིང་ཞལ་
རས་སུ་འཛུམ་ཟེར་མདངས་དང་དང་ལྡན་པ་ཞིག་འཁྱུག་སྟེ“ད་དུང་དཀོན་
མཆོག་ལ་མཆོད་པ་དང་རིམ་གྲོ་བྱོས་དང་། མི་འགྱངས་པར་ཁྱོད་ལ་བུ་ཞིག་
འཁྲུངས་ངེས་ཡིན”གསུངས།
131



ལ
.
………….………་
གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
ཡིན་ན་ཡང༌། མི་ལོ་གཅིག མི་ལོ་གཉིས། མཇུག་མཐར་མི་ལོ་
གསུམ་འདས་ཀྱང་ཆུང་མ་ལྔ་བོའི་ཁྲོད་ནས་སུས་ཀྱང་མངལ་སྦྲུམ་པའི་ཚུགས་
ཀ་མ་ཐོན། ཟངས་ཚ་སེམས་ཁྲལ་གྱི་འོབས་སུ་ལྷུང་ནས་བལྟས་བལྟས་རིག་
རིག་ལ་ལུས་པོ་གཞུ་ལྟར་གུག་པ་དང༌། གདོང་གི་གཉེར་རིས་བང་རིམ་
བཞིན་དུ་བརྩེགས། - རལ་བ་དང་སྨ་ར་ཡང་ཐལ་ཀྱིས་བཀྲུས་པ་དང་འདྲ།
ལོས་ཡིན་ཏེ། ཁོ་རང་ད་ལྟ་ཤེས་མེད་ཚོར་མེད་ཀྱི་ངང་ཕོ་ལོ་ལྔ་བཅུ་ང་གཅིག་
ཡོལ་ལ་ཉེ། །
“ཆེན་ཆུན་ལྔ་བོའི་ནང་གི་ཐོག་མ་ཁྱོད་རེད། ད་ཁྱོད་ལའང་རིགས་
ཤིག་མ་སྐྱེས་ཁོ་ཐག་ཆོད་སོང།” དགོང་མོ་ཞིག་ལ། ཟངས་ཚ་བསོད་
ནམས་རྒྱལ་མཚན་ཚ་ཐབ་ཐོག་ཏུ་བསྡད་དེ་ཆེན་མ་མ་གཅིག་ཀུན་སྐྱིད་ལ་དེ་
ལྟར་འཁང་ར་བྱས། །
མ་གཅིག་ཀུན་སྐྱིད་ཀྱིས་ཇི་མི་སྙམ་པར་ནམ་རྒྱུན་དང་འདྲ་བའི་འཛུམ་
ཞིག་བསྟན་ཏེ “ ཟངས་ཚ། ལས་ཤིག་ཡོད་ན་བུ་ཞིག་ལོས་ཡོང”ཟེར། །
“ད་འུ་གཉིས་གཞོན་སོ་དཀར་ཀྱི་སྐབས་སུ་ལས་མེད་ན། རྒན་མགོ་
དཀར་གྱི་སྐབས་འདིར་ལས་ཤིག་གང་ནས་ཡོང་།” ཟངས་ཚས་དབུགས་
རིང་ཞིག་བཏོན་ཞིང་རང་གིས་རང་ལ་ལེ་བདའ་ཞིག་བྱས། ་་་
མ་གཅིག་ཀུན་སྐྱིད་ཀྱིས་སྔར་བཞིན་ཟངས་ཚར་འཛུམ་ཙམ་སྟོམ་པ་ལས་
ཅི་ཡང་མི་བཤད། །
“ངས་བལྟས་ན་ཉང་ཚ་ཤི་གཤེད་ཀྱིས་ད་དུང་སུན་པ་མེད་པར་ང་ལ་
འཚེ་བ་གཏོང་གིན་ཡོད་ལས་ཆེ། སང་ཉིན་ང་སོང་ནས་ཁོ་ལ་ཁུ་ཚུར་གཅིག་
གིས་བསམ་ཤེས་སུ་འཇུག་དགོས་པར་གདའ།” ཟངས་ཚའི་གདོང་་་་་
132



ལེའུ་བརྒྱད་པ།
འཇིག་རྟེན་འཁོར་བ།
མཆིན་པའི་མདོག་བཞིན་སྨུག་ནག་ཏུ་གྱུར་འདུག
་་“ཧེ་ཧེ་ཧེ།” མ་གཅིག་ཀུན་སྐྱིད་ཆགས་དགོད་ཙམ་བྱས་ཏེ་ཁྱོད་ཀྱིས་
ཅི་ཡང་མ་ཤེས་པར་འདུག ངོ་མ་གླེན་པ་ཁོ་ནིག་ཅིག་རེད”ཟེར་ནས་རང་
གི་ཕོ་བར་ལག་པས་རེག་རེག་བྱེད་བཞིན་“ཁྱེད་ཀྱི་སེམས་ཁྲལ་མཛད་མི་དགོས།
མངལ་སྦྲུམ་ནས་ཟླ་གཉིས་འགོར་འདུག་པ་མི་མཐོང་ངམ”ཟེར།
དངོས་གནས། ཕྱི་ལོའི་ཤིང་མོ་ལུག་གི་ལོར། མ་གཅིག་ཀུན་སྐྱིད་
ཀྱིས་ངམ་རིང་ཀླུ་ཁུངས་སུ་ངོ་མཚར་བའི་ལྟས་དུ་མ་དང་བཅས་ཏེ་མཚན་་
བཟང་སྣ་ཚོགས་ཚང་བའི་བུ་ཞིག་བཙས། དེ་དུས་བུ་ཡི་ཨ་ཕ་ལོ་ལྔ་བཅུ་རྩ་
གཉིས་སུ་སོན་ཡོད།
སྐབས་དེར། ས་པཎ་ཀུན་དགའ་རྒྱལ་མཚན་ཇོ་བོ་ཤཱཀྱ་མགོན་གྱིས་
ཡར་ཀླུངས་སུ་སྤྱན་དྲངས་ཏེ་སྨོན་གྲོ་ན་ཆོས་ཀྱི་འཁོར་ལོ་སྐོར་བཞིན་ཡོད་པས།
ཟངས་ཚས་རང་གི་བུ་ལ་མིང་ཇི་གདགས་མ་ཤེས་པར་གཏམ་སྙན་སྐྱེལ་མི་ཞིག་
མངགས། གཏམ་སྐྱེལ་མཁན་དེ་ཡར་ཀླུངས་སུ་སོང་ནས་རྗེ་ས་པཎ་ལ་ཞུས་
པ་ན། ས་པཎ་ཡང་སྔ་ན་མེད་པའི་སྤྲོ་བ་ཞིག་བྱུང་ནས “ཤིན་ཏུ་ལེགས།
བུ་དེ་གཞན་ལས་ཁྱད་པར་དུ་འཕགས་པ་ཞིག་ཡོང་བར་འདུག ལུག་ལོར་
སྐྱེས་པས་འཕགས་པ་ལུག་སྐྱེས་ཞེས་ཐོགས” གསུངས། དེར་ཟངས་ཚས་བུ་
ལ་མིང་དེ་ལྟར་བཏགས་ཤིང་བོད་ཀྱི་ལུགས་ལྟར་མགྲོན་པོ་ མང་པོ་བསུས།
གཉེན་ཉེ་ཡོངས་རྫོགས་བོས། ཟས་ཀྱི་རི་རབ་བརྩིགས། བཏུང་བའི་རྒྱ་མཚོ་
བསྐྱིལ། སྒྲ་ སྙན་དང་རོལ་མོ་དཀྲོལ། གླུ་གར་དང་རྩེད་མཚར་འགྱེད།
དགའ་བའི་གཏམ་བྱས། མཐུན་པའི་ལུང་བསྒྲགས་ཏེ་སྙན་གྲགས་ཀྱིས་ས་
སྟེང་ཁྱབ་པའི་བཙས་སྟོན་རྒྱ་ཆེན་པོ་ཞིག་བྱས།
133



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
ལོ་གསུམ་གྱི་རྗེས་སུ། ཟངས་ཚས་ཕུ་བོའི་རེ་བ་ལྟར་འཕགས་པ་ལུག་
སྐྱེས་ས་སྐྱ་དགོན་དུ་སྐྱེལ་བ་དང་། དེ་ནས་བཟུང་། ས་པཎ་ཀུན་དགའ་
རྒྱལ་མཚན་གྱིས་རང་གི་གཉེན་ཚན་དུ་གྱུར་བའི་བུ་ཆུང་འདི་ཆོས་ཀྱི་ལམ་དུ་
བཀྲིས་ཏེ་མ་འོངས་པར་ས་སྐྱའི་གདན་ས་གཏོད་པའི་དམ་བཅའ་མཛད།
134



ལེའུ་དགུ་པ།
《སྡོམ་གསུམ་རབ་དབྱེ»
་
ལེའུ་དགུ་པ། 《སྡོམ་གསུམ་རབ་དབྱེ།»
ས་པཎ་ཀུན་དགའ་རྒྱལ་མཚན་གྱིས་དེ་སྔོན་ནུ་བོ་དང་སྲིང་མོ་གཉིས་ལ་
ལས་བགོས་ལྟ་བུ་ཞིག་བྱས་རྗེས། སྔར་བཞིན་རྗེ་བཙུན་གྲགས་པའི་ཁྲི་ལ་
བཞུགས་ཏེ་ས་སྐྱའི་ཆོས་ལུགས་ཀྱི་རྒྱུན་མ་ཉམས་པར་བསྐྱངས། དེའི་ཞོར་དུ་
དབུས་གཙང་ཁམས་གསུམ་གྱི་བླ་མ་དང་ཡུལ་དཔོན་མང་པོས་རང་རང་གི་
ཡུལ་དུ་སྤྱན་དྲངས་པ་ལྟར་ཤངས་སྲེག་ཤང་ལ་སོགས་པར་ཕེབས་ཏེ་ས་སྐྱ་པའི་
ཆོས་ལུགས་སྤེལ་གང་ཐུབ་བྱས། སློབ་མའི་ཚོགས་ལའང་སུན་སྣང་དང་
གཡེང་བ་ཅུང་ཙམ་ཡང་མེད་པར་གང་ལ་གང་འཚམ་གྱིས་ཆོས་ཀྱི་གདམས་པ་
གནང་། བོད་ལ་རིག་གནས་བཅུའི་སྲོལ་ཆེར་དར་མེད་པ་ལ། སྒྲ་དང་
ཚད་མ། བཟོ། གསོ་བ། ནང་དོན་རིག་པ་རྣམས་རིག་གནས་ཆེ་བ་ལྔར་
ཕྱེས་ པ་ དང༌། སྙན་ ངག མངོན་བརྗོད། སྡེབ་ སྦྱོར། ཟློས་ གར།
སྐར་རྩིས་རྣམས་རིག་གནས་ཆུང་བ་ལྔར་ཕྱེས་ཏེ་དགོན་སྡེ་མང་པོར་དེ་དག་གི་
འཆད་ཉན་གྱི་སྲོལ་བཏོད་པར་མ་ཟད། བྱེ་བྲག་རེ་རེ་ལ་བསྟན་བཅོས་མང་
དུ་བརྩམས་པ་ནི་བགྲང་གིས་མི་ལང་མོད། དཔེ་མཚོན་ཙམ་གྱི་ཚུལ་དུ་ཉུང་
ཙམ་བཀོད་ན། སྒྲ་རིག་པ་ལ《སྒྲ་ལ་འཇུག་པའི་རྣམ་བཤད»ཚད་མ་རིག་
པ་ལ《སྡེ་བདུན་གྱི་སྙིང་པོ་གསལ་བར་སྟོན་པའི་ཚད་མ་རིགས་པའི་གཏེར་》རྩ་
འགྲེལ་གཉིས་དང༌། བཟོ་རིག་པ་ལ《སྐུ་གཟུགས་ཀྱི་བསྟན་བཅོས»དང་
《བརྟག་པའི་བསྟན་བཅོས།» གསོ་བ་རིག་པ་ལ《བསྟན་བཅོས་ཡན་ལག་
135



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
བརྒྱུད་པའི་བསྡུས་པ།» ནང་དོན་རིག་པ་ལ《ཐུབ་པ་དགོངས་གསལ།>
སྙན་ངག་ལ《མཁས་པ་འཇུག་པའི་སྒོ།» སྡེབ་སྦྱོར་ལ《སྡེབ་སྦྱོར་སྣ་ཚོགས་
མེ་ཏོག་གི་ཆུན་པོ།» མངོན་བརྗོད་ལཾ«ཚིག་གི་གཏེར།》་ཟློས་གར་ལ
《རོལ་མོའི་བསྟན་བཅོས» སྐར་རྩིས་ལ《བསྟན་པ་རིན་པོ་ཆེའི་རྩིས»
སོགས་སྔ་ཕྱིར་བརྩམས་པར་མ་ཟད། 《ལེགས་པར་བཤད་པ་རིན་པོ་ཆེའི་
གཏེར།》 དང་ཐོར་རྩོམ་ཡང་མང་དུ་ཡོད་ཅིང་། རྒྱ་གར་གྱི་མཁས་པས་་་་
བརྩམས་པའི་བསྟན་བཅོས་ཀྱང་བོད་ཀྱི་སྐད་དུ་བསྒྱུར་བ་གྲངས་ཀྱིས་གཞལ་
དཀའ་བ་ཕྱོགས་ཀྱི་སློབ་མ་རྣམས་ཀྱིས་ཡི་གེར་བཏབ་ནས་མཆེད་པར་གྱུར་
བས་གངས་ལྗོངས་རྨོངས་པའི་ཡུལ་དུ་རིག་པའི་ཉིན་བྱེད་བརྒྱ་ཕྲག་ཅིག་ཅར་
ཤར་བའི་འོད་ཀྱིས་གསལ་བར་བྱས། ངོ་མ། བོད་ཡུལ་གངས་རིའི་ལྗོངས་
འདི་སྔོན་དུས་ཐེག་པ་གསུམ་དང་རིག་གནས་ཆ་ཤས་ཙམ་གྱིས་འགྱུར་དང་
བཤད་པ་མཛད་མྱོང་ཡང་། བདག་ཉིད་ཆེན་པོ་ས་པཎ་གྱི་ཡན་ཆད་དུ་རིག་
གནས་བཅུའི་སྲོལ་ཆེར་མ་དར། དེ་ནི་དཔེར་ན། ་ནོར་བུ་རིན་པོ་ཆེ་རྡོག་
མ་ཕུལ་དུ་བྱུང་བ་མང་དུ་ཡོད་ཀྱང་། དེ་ཉིད་ལ་སྲིད་པུ་བརྒྱུས་པའི་བུ་གའི་
ལམ་མེད་ན།། ལྷ་དང་མི་རྣམས་ཀྱིས་མགྲིན་པའི་རྒྱུན་དུ་ལེན་མི་ནུས་ལ།
བཟོ་བོ་མཁས་པས་རྡོ་རྗེ་ཕ་ལམ་གྱིས་བུ་ག་ཕུག་ནས་དར་སྐུད་འཇམ་པོས་ཕྲེང་
པར་བརྒྱུས་ཚེ་ད་གཟོད་རྒྱུན་གྱི་མཆོག་ཏུ་བྱེད་ནུས་པ་ལྟར། ། ས་པཎ་ཁོང་གི་
རྣམ་དཔྱོད་དང་བློ་གྲོས་ཀྱི་རྡོ་རྗེ་ཕ་ལམ་གྱི་རྣོ་མདས་རིག་གནས་བཅུའི་ནོར་
བུའི་བརྗོད་དོན་གྱི་དབྱེ་བའི་བུ་ག་མཐའ་དག་བདེ་བླག་གིས་བརྡོལ་བ་ནས་
བཟུང་བོད་ཀྱི་བློ་གསལ་རྣམས་ཀྱིས་ཀྱང་རང་གི་བློ་ཡི་རྒྱུན་དུ་འདོགས་པའི་
རྣམ་ཐར་སྐྱོང་བཞིན་འདུག ཡིན་ན་ཡང་། ས་པཎ་ ཉིད་ཀྱི་ཞལ་ནས།
136



ལེའུ་དགུ་པ།
《སྡོམ་གསུམ་རབ་དབྱེ»
་
..
“ཡོན་ཏན་མེད་པའི་ སྐྱེ་བོ་རྣམས། ། ཡོན་ཏན་ཅན་ལ་ལྷག་པར་སྣང་། །
གངས་ཀྱི་ཡུལ་དུ་དགུན་སྐྱེས་པའི། །ལོ་ཏོག་ལྟས་ངན་ཡིན་ཞེས་གྲགས། །”
ཞེས་གསུངས་པ་ནི་ཅིས་མ་བདེན། ཁོང་གིས་དེ་ལྟར་བོད་དུ་སྔ་ན་མེད་པའི་
བསྟན་བཅོས་ཀྱི་སྲོལ་བཏོད་ཅིང་འཆད་ཉན་སྤེལ་བ་དང་། ཁྱད་པར་དུ《ང་
བརྒྱད་མའི》ནང་དུ། “སྒྲ་བ་ང་ཡིན་རྟོག་གེ་པ་ང་སྨྲ་བ་ངན་འཇོམས་ང་འདྲ་
མེད། ། སྡེབ་སྦྱོར་ང་མཁས་སྙན་ངག་ང་ཉིད་མངོན་བརྗོད་འཆད་ལ་འགྲན་
མེད་ང་། །དུས་སྦྱོར་ངས་ཤེས་ཕྱི་ནང་ཀུན་རིག་རྣམས་དཔྱོད་བློ་གྲོས་མཚུངས་
མེད་ང་། །དེ་འདྲ་གང་ཡིན་ས་སྐྱ་པ་སྟེ་མཁས་པ་གཞན་དག་གཟུགས་བརྙན་
བཞིན། །” ཞེས་གསུངས་པས་དབུས་གཙང་ཁམས་གསུམ་གྱི་མཁས་རློམ་ཁ་
ཅིག་གིས“ཁོང་ཉིད་ནི་ང་རྒྱལ་ཆེའོ”ཞེས་མངོན་སུམ་འཛེམ་མེད་དུ་སྒྲོག་པར་
བྱེད་ལ། འགའ་ཞིག་ནི་གྲུབ་མཐའི་ལྟ་བའི་དབང་དུ་ཚུད་དེ་ས་སྐྱ་པའི་སྣང་
སྟོང་གཉིས་མེད་ཀྱི་ལྟ་བ་ལ་སུན་འབྱིན་པའི་ལས་འབའ་ཞིག་ལ་འབད་ཀྱིན་
གདའ། ་་་་་་་་་་་་་་་་་་་་་
དེ་ལྟ་ན་ཡང༌། ཁོང་ནི་ཕྲག་དོག་དང་བརྙས་པ་སོགས་ཀྱི་མཚོན་གང་
གིས་ཀྱང་མི་ཚུགས་པར་སྔར་བཞིན་སྤོབས་པའི་དབུ་འཕང་དགུང་དུ་བསྟད་དེ་
དེ་དག་ལ་ཇི་མི་སྙམ་པར་ད་དུང་གསར་དུ་དར་བཞིན་པའི་ཆོས་ལོག་དག་ལ་
སུན་འབྱིན་པ་དང་སངས་རྒྱས་ཀྱི་བསྟན་པ་ལ་བྱི་དོར་གཏོང་བའི་ལས་ལ་་
རིངས་པར་འདུག ལོ་འདི་གར་ཁོང་གིས་སྔར་བྱུང་དང་འབྱུང་བཞིན་པའི
“ ཕག་མོའི་བྱིན་རླབས།” “ ཡི་དམ་དཀྲོང་བསྐྱེད།” “གཏུམ་མོ་བདེ་སྤྱོད།”
“སེམས་བསྐྱེད་རྨི་ལམ་མ།” “ སེམས་བསྐྱེད་རྐུ་ཐབས།” “བསྔོ་བ་ཡོད་དགེ”
“དཀར་པོ་ཆིག་ཐུབ” ལ་ སོགས་ཆོས་མིན་གྱི་རྣམ་གྲངས་བརྒྱ་ལྷག་ཅིག་ལ་
137



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
བསྲེག་བཅད་བརྡར་བའི་གསེར་བཞིན་དུ་བརྟག་སྟེ་དེ་དག་ལ་སུན་འབྱིན་པའི་
ཆེད་ དུ《སྡོམ་ གསུམ་ རབ་ དབྱེ» ཞེས་ པའི་ བསྟན་ བཅོས་ ཤིག་ བརྩམས།
བསྟན་བཅོས་དེའི་མཇུག་ཏུ་རྣམ་གྲངས་དེ་དག་ནི་ཆོས་ལོག་འབའ་ཞིག་ཡིན་
པར་བསྟན་ཡོད་པར་མ་ཟད། དེ་དག་ཆོས་རྗེ་ས་སྐྱ་པ་ཆེན་པོ་ཀུན་དགའ་
སྙིང་པོའི་ ཕྱིས་ནས་འཕེལ་བ་ཡིན་ཚུལ་ཀྱང་གསུངས་ཡོད། 《སྡོམ་གསུམ་
རབ་དབྱེའི»དགག་ཡུལ་གཙོ་བོ་ནི་དེ་སྔོན་འབྲི་གུང་རིན་ཆེན་དཔལ་གྱིས་
བརྩམས་པའི《དགོངས་གཅིག»ཡིན་ལ། 《དགོངས་གཅིག》གི་ནང་དོན་
གཙོ་བོར་འབྲི་གུང་པས་དེ་ སྔོན་དྭགས་པོ་ལྷ་རྗེ་ནས་བརྒྱུད་པའི་བཀའ་་་་
གདམས་དང་ཕྱག་ཆེན་གྱི་ལུགས་བཀོད་པར་མ་ཟད། གཞན་ཆོས་ཀྱི་ལུགས་
བརྒྱ་དང་དགུ་བཅུ་ཙམ་གྱི་ཁྱད་ཆོས་རྣམས་སངས་རྒྱས་ཀྱི་དགོངས་པ་གཅིག་
ཏུ་བསྡུས་ཡོད། འབྲི་གུང་པ་སྐུ་མྱ་ངན་ལས་འདས་རྗེས། ཁོང་གི་དབོན་པོ་
ཤེས་ རབ་ འབྱུང་ གནས་ ཀྱིས་ འབྲི་ གུང་ གི་ གདན་ ས་ སྐྱོང་ བའི་ སྐབས་ སུ་
《དགོངས་གཅིག»ཡི་གེར་བཏབ་པ་དང་། དེ་ཉིད་ཚོམས་བདུན་དུ་བྱས་ཏེ་
སློབ་མ་རྣམས་ལ་ཁྲིད་པས་གྲགས་སྐད་ཆེ་བ་བྱུང་།
“བླ་མ་རིན་པོ་ཆེ་ལགས། ཁྱེད་ཀྱིས《སྡོམ་གསུམ་རབ་དབྱེ»བརྩམས་
པ་དེས་མཁས་པ་ལ་ལར་ཕོག་ཐུག་ཁེལ་བས་འགའ་ཞིག་གིས་སྙིང་ནད་འཆང་
གིན་ཡོད་ཚོད་རེད། ཉིན་ཞིག་ལ། གཟིམ་སྤྱིལ་དཀར་པོའི་ནང་དུ་རྗེ་ས་
པཎ་མ་གཏོགས་གཅིག་ཀྱང་མི་བཞུགས་པའི་སྐབས་ཤིག་ལ་སློབ་མ་འུ་ཡུག་པ་
ཡོང་ནས་གུས་ཕྱག་ཕུལ་ཏེ་དེ་ལྟར་ཞུས།
“དཔེ་མི་སྲིད། དཔེ་མི་སྲིད།" ས་པཎ་ཁོང་བཞད་ཅིག་བྱས་ཏེ“ཆོས་
ལོག་དང་ཆོས་མིན་གྱི་རྣམ་དབྱེ་འབྱེད་པ་ནི་དམ་པའི་ལས་ཡིན་པས་མཁས་པ་
138



ལེའུ་དགུ་པ། 《སྡོམ་གསུམ་རབ་དབྱེ།»
རྣམས་ཞེ་སྡང་སྐྱེ་བའི་གཞི་མེད”གསུངས།་ ་་
“ཁྱེད་ཀྱིས་མ་མཐོང་བར་གདའ། དེང་སང་ཕྱི་རོལ་ན་ཁ་ཅིག་གིས་
ཁྱེད་ལ་འདིའི་སྟེང་ནས་ཕྲག་དོག་གི་རྒྱང་མདའ་འཕེན་གྱིན་འདུག”
“ངས་སངས་རྒྱས་ཀྱི་བསྟན་པ་དང་སེམས་ཅན་གྱི་ཆེད་དུ་འདི་ལྟར་བྱས་
པ་ལས་གཞན་སྙན་གྲགས་དང་ཁེ་ཕན་གང་གི་དོན་དུའང་མིན། ཡིན་ན་
ཡང་...” ས་པཎ་གྱིས་ཅི་ཞིག་གསུངས་འདོད་ཀྱང་ཡུད་ཙམ་ལ་དགོངས་
རྗེས“ད་དེའི་སྐོར་བསྐྱར་གླེང་བྱེད་དོན་མི་འདུག ངས《སྡོམ་གསུམ་རབ་
དབྱེ»ན་གསལ་བོར་གསུངས་ཡོད། ཁོ་ཚོས་དེའི་དོན་ལ་ལེགས་པར་བསམ་
ན་ད་གཟོད་ཕྲག་དོག་དང་ཞེ་སྡང་ཐམས་ཅད་རང་ཤུགས་སུ་ཡལ་ངེས་ཡིན”
གསུངས། །
དེའི་ཕྱི་ཉིན། དགོན་པའི་ནང་དུ་ལུས་ལ་ཆོས་གོས་གསོལ་བའི་དགེ་
འདུན་པ་མང་པོ་ཞིག་བསླེབས། ཁོ་ཚོ་ནི་འབྲི་གུང་པའི་སློབ་མ་ཁྱུ་གཅིག་
རེད། ། ནང་གཉེར་པ་ཀུན་དགའ་བཟང་པོས་ཁོ་ཚོར་གཙུག་ལག་ཁང་གི་སྐུ་
གསུང་ཐུགས་ཀྱི་རྟེན་མཐའ་དག་མཚམས་སྦྱོར་མཛད་པ་དང་མཇལ་གཟིགས་
གནང་དུ་བཅུག་རྗེས་གཟིམ་སྤྱིལ་དཀར་པོའི་ནང་དུ་ཁྲིད་འོངས། རྗེ་ས་པཎ་
གྱིས་ཀྱང་ཁོང་ཚོ་འབྲི་གུང་པའི་སློབ་མ་ཏག་ཏག་ཡིན་པ་མཐོང་ནས་ཐུགས་
དགྱེས་དགྱེས་ཀྱི་ངང་ནས་ཞལ་ཏ་གནང་། །
“ཁྱེད་ཅག་གངས་ཏི་སེ་ན་བཞུགས་པའི་རི་པ་ཡིན་ནམ།”
“འོ་ལོས། རེ་གཉིས་ཤིག་མ་གཏོགས་ཚང་མ་གངས་ཏི་སེའི་ཡིན།”
གྲལ་མགོ་ན་ཡོད་པའི་གྲྭ་པ་རྒན་པ་ཞིག་གིས་ཚིག་ལ་གུས་པའི་ཉམས་ཀྱིས་
བརྒྱན་ནས་དེ་ལྟར་ཞུས།
139



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
“ཁྱོད་ཚོ་ཡུན་རིང་ཞིག་ལ་ངས་མཐོང་མ་ཐུབ། ད་ཐེངས་གདན་ས་
ཐེལ་དུ་འདི་ལྟར་ཁྱུ་བྱས་ནས་ཕེབས་དོན་ཅི་ལགས།” ས་པཎ་ཀུན་དགའ་
རྒྱལ་མཚན་གྱིས་སྤྲོ་ཉམས་དང་ལྡན་པའི་ངང་ཚོགས་པའི་སྤྱི་ལ་དྲིས།
རི་པ་རྣམས་རེ་ཞིག་གྲགས་མེད་དུ་གྱུར་ཞིང་གཅིག་གིས་གཅིག་གི་གདོང་
ལ་ལྟ་ཙམ་བྱས་པར། གྲལ་མགོ་ན་ཡོད་པའི་བགྲེས་པོ་གཞན་ཞིག་གིས་ཁང་
བའི་ནང་གི་དབེན་པ་མ་བཟོད་པ་ལྟར་སྐད་ངག་ཤིན་ཏུ་གཉོམ་པོས “ངེད་
འབྲི་གུང་པའི་བླ་མ་དགུང་དུ་གཤེགས་སོང་བས་ངེད་ཚོ་ད་ཐེངས་མྱ་ངན་དུ་
ཕེབས་པ་ཡིན”ཞེས་བཤད། །
པར་ “ཨ། ཅི་ཟེར།” ས་པཎ་རང་གི་སྙན་གྱི་དབང་པོ་ལའང་ཡིད་མི་
ཆེས་པ་ལྟར་གྱུར་ཏེ “བླ་མ་ཤེས་རབ་འབྱུང་གནས་ཁོང་ཨེ”ཞེས་གཏིང་འདྲི་
ཞིག་བྱས། ་་་་་་་
ད་ “འོ་ལོས། དབོན་རིན་པོ་ཆེ་ཁོང་ཞི་བར་གཤེགས་སོང་། ངེད་ཅག་
ད་ཐེངས་མྱ་ངན་དུ་བསླེབས་ནས་ཡར་ལམ་འདི་གར་བུད་པ་རང་ཡིན།”
བགྲེས་པོ་དེས་སྔར་བཞིན་ངག་འཇམ་པོས་དོན་ཇེ་གསལ་དུ་བཏང༌། །
ས་པཎ་ཀུན་དགའ་རྒྱལ་མཚན་ཡང་རེ་ཞིག་གྲགས་མེད་དུ་གྱུར་ཞིང་སྤྱན་
ཟུང་འཛུམ་པ་མེད་པར་ཞལ་གྱི་དཀྱིལ་འཁོར་དུ་སྐྱོ་གདུང་གི་གཉེར་རིས་ཤིག་
གྱོན་ཏེ་འདས་དོན་གྱི་མཚོ་མོའི་ཀློང་དུ་ཕྱོགས་སོང་། །
དེ་ནི་ལོ་ངོ་བཅུ་ཙམ་འགོར་བའི་ཡར་སྔོན་གྱི་ཤིང་མོ་བྱའི་ལོ་སྟེ། སྐབས་
དེར་ ས་པཎ་ ཀུན་ དགའ་རྒྱལ་ མཚན་བསམ་ ཡས་ སུ་ བཞུགས་ ཡོད་པ་དང༌།
ལོ་དེར་དབོན་ཤེར་འབྱུང་ལྷོ་བྲག་ཏུ་ཐེགས་པའི་ལམ་བར་གནས་འདི་བརྒྱུད་
སྐབས་ས་པཎ་གྱིས་མཁྱེན་ནས་ཞབས་རྗེན་དུ་སྒོར་བུད་པ་དང་ཕྱག་ཏུ་སྤོས་
140



་་ ལེའུ་དགུ་པ།
《སྡོམ་གསུམ་རབ་དབྱེ»
རེངས་བསྣམས་ཏེ་དགེ་འདུན་དང་བཅས་པས་བསུ་བ་མཛད་པར་མ་ཟད།
རང་ལ་བཞུགས་སྟན་ཅི་ཡོད་ཐམས་ཅད་བརྩེགས་ཏེ་ཁོང་ཉིད་བཞུགས་སུ་
བཅུག་རྣམ་པ་གཉིས་ཀྱིས་ཆོས་ཀྱི་ཞལ་ཏ་ཡུན་རིང་མཛད་པ་ལ། བར་
སྐབས་ཤིག་ཏུ་དབོན་རིན་པོ་ཆེས་རང་གི་ཁུ་བོ་སྐྱོབ་པ་རིན་ཆེན་དཔལ་གྱིས
《དགོངས་གཅིག》གི་ལྟ་བ་མཐའ་དག་གླེང་བ་ལ། ། ས་པཎ་གྱིས་ལྟ་བ་རེ་
འགར་དགག་པ་ནན་ཏན་དུ་མཛད་དེ་སུན་འབྱིན་བྱས། ། དེར་ཉེ་རིང་ཆགས་
སྡང་མེད་པའི་དབོན་ཤེས་རབ་འབྱུང་གནས་ཐུགས་རབ་ཏུ་དགྱེས་ཏེ “ཐུབ་
བསྟན་རིན་པོ་ཆེ་ལ་དེ་ལྟར་བྱི་དོར་མཛད་རྒྱུ་ནི་དམ་པ་རྣམས་ཀྱིས་ཐུགས་ཁུར་
ཆེན་པོ་གནང་དགོས་པའི་དོན་ཞིག་རེད” ཅེས་གསུངས་པར་མ་ཟད། ད་
དུང་ས་པཎ་གྱི་ལྟ་བར་འཐད་པའི་རྣམ་འགྱུར་བསྟན་ཏེ《དགོངས་གཅིག》གི་
ཁྱོད་ཆོས་བརྒྱ་དང་དགུ་བཅུ་བ་དེ་ཕྱིས་སུ་བརྒྱ་དང་ལྔ་བཅུར་བསྡུ་བར་མཛད
ལ
་
：
་་ ས་པཎ་གྱིས་འདས་པའི་བྱུང་བ་ཕྲན་བུ་དེ་ལ་ཕྱིར་འདང་ཞིག་བརྒྱབ་
རྗེས་ཐུགས་ལ་གལ་ཏེ་ཁོང་བཞུགས་ཡུན་རིང་བོ་བྱུང་ན་ད་དུང་མུ་མཐུད་དུ
《དགོངས་གཅིག》གི་དོན་གླེང་ཆོག་མོད། འོན་ཀྱང་དེ་ནས་བཟུང་ཐེངས་
གཅིག་ལའང་མ་མཇལ་བར་འདི་ལྟར་གཤེགས་པར་གྱུར་བ་ནི་བློ་ཕངས་པ་
ལའང་དགོངས་ཏེ་སླར་ཡང་རི་པ་རྣམས་ལ“ཁོང་འོག་མིན་དུ་གཤེགས་སམ།
གཤེགས་ལྟས་ཅི་བྱུང་”ཞེས་དྲིས།
“ཧ་ཧོ་ཧ།” གྲལ་རྔ་ན་ཡོད་པའི་དགེ་འདུན་པ་དར་མ་ཞིག་གིས་གློ་
བུར་དུ་ཁྲེལ་དགོད་ཅིག་བྱས་པ་དང་། དེར་མཐུད་ནས་ད་དུང་ཇི་མི་སྙམ་
པར“འོག་མིན་ཅི་ལ་ཡིན། ་སྟེང་མིན་ཏུ་གཤེགས། རིང་བསྲེལ་གྱི་ཆར་
：
.
：
་
141



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
བབས། ཕྱག་རྒྱ་ཆེན་པོའི་གསེར་སྐུ་ཁྲུ་གང་བྱོན”ཟེར་བཞིན་སྐེ་ལྟག་པར་
གཅུས་སོང་། །
དེ་ཡང་རི་པ་འདིས“འོག་མིན”མིན་པར“སྟེང་མིན”དུ་གཤེགས་ཟེར་
བ་ནི་ས་པཎ་ཀུན་དགའ་རྒྱལ་མཚན་ལ་ལྡོག་ཕྱོགས་ཀྱི་ལམ་ནས་འཆལ་གཏམ་
སྨྲས་པ་ཡིན་ལ། “ཕྱག་རྒྱ་ཆེན་པོའི”གསེར་སྐུ་ཁྲུ་གང་བ་བྱོན་ཅེས་བཤད་དོན་
ནི《སྡོམ་གསུམ་རབ་དབྱེའི»ནང་དུ་འབྲི་གུང་པའི《དགོངས་གཅིག》གི་ཕྱག་
རྒྱ་ཆེན་པོའི་ལྟ་བར་སུན་ཕྱུངས་པར་སྙིང་ནད་བཅངས་པས་ཟུར་ཟ་བྱས་པ་
རེད།་་
ས་པཎ་ཀུན་དགའ་རྒྱལ་མཚན་གྱིས་རི་པ་དེས་ཚམ་ཚོམ་མེད་པར་དེ་
ལྟར་བཤད་པར་ཧ་ལས་པ་དང་། ཐུགས་རབ་ཏུ་འཁྲུགས་པར་གྱུར་ན་ཡང་།
འདི་ནི་བླུན་པོ་རྣམས་ཀྱི་རང་གཤིས་ཁོ་ནའོ་སྙམ་སྟེ་ཅི་ཡང་མ་གསུངས་པར་
བཞུགས། རི་པ་རྣམས་སོང་རྗེས་ས་པཎ་ཡུན་རིང་ཞིག་ལ་ཐུགས་འདང་གི་
འོབས་སུ་ལྷུང་སོང་། སྙིགས་མའི་དུས་འདིར་ཆོས་པ་རྣམས་ཀྱང་ཞེ་སྡང་ཇི་
འདྲའི་ཆེ་ཨང་། ཁོང་གིས་འདི་འདྲའི་ལས་ནི་ཉེས་པ་བསྐྱེད་པའི་རྒྱུ་རུ་་
དགོངས་ཏེ་ཕྱི་ཉིན་དོན་དེ་ཚོགས་པའི་དབུས་སུ་གླེང་ནས་སློབ་མ་རྣམས་ལ་
“ངས་ཁྱེད་ཚོ་ལ་མཁས་དྲག་གི་དྲིན་མེད་དེ། ཁ་སང་གི་ཁ་འཆལ་དེ་འདྲ་ཁ་
ནས་མ་འོངས་ཙམ་འདི་ངའི་དྲིན་ཡིན”གསུངས་ཏེ་རང་ཉིད་ཀྱིས་ཀྱང་དགེ་
འདུན་པ་རྣམས་ཀྱི་དབུ་མཛད་དེ་དབོན་རིན་པོ་ཆེ་ཞི་བར་གཤེགས་པ་ལ་མྱ་
ངན་མཛད་ཅིང་ཆོས་ཀྱི་སྒྲ་དབྱངས་ཉིན་གསུམ་དུ་དགོན་པའི་ནང་དུ་ཆད་པ་
མེད་པར་བྱས།
“བླ་མ་རིན་པོ་ཆེ་ལགས། ཁ་སང་གི་རི་པའི་ཁ་འཆལ་དེས་ཁྱེད་ཀྱི་
142



ལེའུ་དགུ་པ།
《སྡོམ་གསུམ་རབ་དབྱེ»
ཐུགས་དཀྲུགས་སོང་ངམ། ཚོགས་གྲོལ་རྗེས། འུ་ཡུག་པ་ས་པཎ་གྱི་སྐུ་
རྗེས་སུ་འབྲངས་ཏེ་གཟིམ་སྤྱིལ་དཀར་པོའི་ནང་ལོག་སྐབས་དེ་ལྟར་ཞུས།
“ཟློག་པ་རྒྱོབ།” ས་པཎ་གྱི་ཞལ་རས་སུ་ནམ་རྒྱུན་དང་མི་འདྲ་བའི་
རྣམ་འགྱུར་ཅི་ཡང་ཤར་མེད་ན་ཡང་ཚིག་གི་གདངས་ལ་བརྟག་ན་ཅུང་ཟད་
ཐུགས་འཚིག་པ་ཤེས་ཐུབ། །
“བླ་མ་ལགས། སང་ཕྱིན་ཡང་འདི་འདྲ་མི་འབྱུང་བའི་གདེངས་ཚོད་
སུ་ལ་ཡོད།” འུ་ཡུག་པས་ཐུགས་སྒམ་པོའི་ཚུལ་གྱིས་དེ་ལྟར་ཞུས་རྗེས་བླ་
མའི་ཞལ་གྱི་ཉམས་ལ་བལྟས།
ས་པཎ་གྱིས་འུ་ཡུག་པས་བསམ་གཞིགས་གཏོང་སྟངས་ཐུགས་ཐོག་ལ་
བབས་ཏེ་དབུ་ནང་དུ་ལྡེམ་ལྡེམ་བྱེད་བཞིན“ སང་ཕྱིན་ཡང་འདི་འདྲ་བྱུང་ན་
གཡོལ་བར་བྱ་བའི་ལས་ཏེ། མཁས་པས་ཤིན་ཏུ་ཉམ་ང་བའི། ། གནས་
ལ་འཛུར་བ་དཔའ་རྟགས་ཡིན། །སེང་གེས་ཁྱུ་མཆོག་གསོད་པའི་ཚེ། །རྭ་ལ་
འཛུར་བ་ག་ལ་སྡར། །” གསུངས། །
དེ་ནས་བཟུང་། གནས་ཚུལ་དེ་འདྲ་ཡེ་ནས་བྱུང་མ་མྱོང་། ཉམས་
དགའ་བ་ལ། འབྲི་གུང་གི་གདན་ས་བར་སྤྱན་སྔ་གྲགས་པ་འབྱུང་གནས་
བྱོན་པས་ས་འབྲི་གཉིས་ཀྱི་བར་དུ་མ་བསམ་ས་ནས་ཉ་དང་ཆུ་བོ་ལྟ་བུའི་འབྲེལ་
བ་བྱུང་བ་དང་། ས་སྐྱ་པའི་གྲུབ་མཐའི་སྙན་གྲགས་ཀྱང་བླ་ནས་བླ་རུ་དར་
བར་གྱུར་ལ། དེའི་ཁར་ད་དུང་ཟངས་ཚ་བསོད་རྒྱལ་གྱིས་ས་སྐྱའི་ཆབ་སྲིད་
ཀྱི་སྟོབས་ཤུགས་ཕྱོགས་གཞན་ནས་སྐྱེད་ཀྱིན་ཡོད་པས་ས་སྐྱ་པ་རྣམས་ཉམས་
བྲོ་བ་དང་ཡིད་དགའ་བའི་གནས་སུ་འཚོ། ད་དུང་འཕགས་པ་ལུག་སྐྱེས་
འཁྲུངས་པ་དེས་འཁོན་ས་སྐྱའི་གདུང་རྒྱུད་ཀྱི་བགེགས་ཀྱི་ཕ་བོང་རྩ་ནས་་་
143



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
གཏོར་བ་དང་འདྲ་བར་ཟངས་ཚ་བསོད་རྒྱལ་ལ་རིགས་ཀྱི་མྱུ་གུ་གཅིག་འཕྲོ་
གཅིག་ཏུ་བྱུང་བ་དང༌། དོན་དེར་གཟིགས་ནས་ས་པཎ་ཀུན་དགའ་རྒྱལ་
མཚན་ཡང་ནམ་རྒྱུན་དུ་ཞལ་རིས་སུ་འཛུམ་མདངས་ཀྱི་ཉི་ཟེར་རྒོད་པ་དང་།
སྤྱན་ཟུང་དུ་དུངས་ཞེན་གྱི་མཆི་མ་འཁོར་གྱིན་འདུག་ པས་
ཡིན་ན་ཡང་། བླ་མ་འུ་ཡུག་པས་དེ་སྔ“ སང་ཕྱིན་ཡང་འདི་འདྲ་མི་
འབྱུང་བའི་གདེངས་ཚོད་སུ་ལ་ཡོད” ཅེས་འོལ་ཚོད་བྱས་པ་ནི་དངོས་གནས་
འཆུག་མི་འདུག སྤྲོ་ཞིང་སྐྱིད་ལ་བདེ་ཞིང་འཇམ་པའི་རྫོགས་ལྡན་གྱི་དུས་
ཚིགས་འདིར་ནམ་མཁའ་གཡའ་དྭངས་ཤིང་ཟླ་བའི་འོད་དཀར་ཕྱོགས་ཀྱི་་
མཐོར་འཁྱམས་ནས་བསྡད་ཡོད་པར་གློ་བུར་དུ་མི་འདོད་པའི་སྒྲ་གཅན་ནག་
པོས་མཆེ་བ་དྲག་ཏུ་གཙིགས་ཤིང་སྡེར་མོ་རིང་དུ་བསྲིངས་ནས་ཡོང་གིན་ཡོད་
པ་སུ་ཞིག་གིས་མཁྱེན་ཐུབ། '' ་
་
ལོ་དེའི་མཇུག་ཏུ། ནང་གཉེར་པ་ཀུན་དགའ་བཟང་པོས་ས་པཎ་ཀུན་
དགའ་རྒྱལ་མཚན་ལ་ཕྱི་རོལ་མུ་སྟེགས་པ་ཞིག་གིས་སྤྲིངས་པའི་འཕྲིན་ཡིན་
ཅིག་ཕུལ། འཕྲིན་ཡིག་དེ་འཕགས་པའི་ཡུལ་གྱི་ཡི་གེས་བྲིས་ཡོད་ཅིང་ནང་དོན་
ཕལ་ཆེར་ནི་འདི་ལྟ་སྟེ། ་ ་་་་
་ “དྲང་སྲོང་གི་རིགས་རྣམ་པར་དག་པ་འཕྲོག་བྱེད་དགའ་བོ་ནས་ཀུན་
དགའ་རྒྱལ་མཚན་ལ་ཆེད་དུ་སྤྲིངས་པ།
ན་ཁོ་བོ་ཅག་ནི་རྒྱ་གར་འཕགས་པའི་ཡུལ་ནས་བྱང་དུ་དཔག་ཚད་དྲུག་
ཙམ་བརྒལ་ཏེ་ཁ་བ་ཅན་གྱི་ཡུལ་དུ་བུད་མེད་ཀྱི་བརྟུལ་ཞུགས་འཛིན་ཅིང་ལྟ་བ་
དང་སྤྱོད་པ་ངན་པ་ལ་ཞེན་པ། པཎྜི་ཏའི་མིང་ཙམ་ཕོ་ཚོད་ཀྱིས་འཛིན་པ་
ཁྱོད་ཉིད་བཟློག་པའི་ཕྱིར་དུ་ཕེབས་པ་ལ། ད་ལྟ་མང་ཡུལ་སྐྱིད་གྲོང་་་་་
; ;-
ས་
; .
་
་
14 4



ལེའུ་དགུ་པ།	《སྡོམ་གསུམ་རབ་དབྱེ།»
འཕགས་པ་ཝ་ཏིའི་གཙུག་ལག་ཁང་དང་འདབས་འབྲེལ་བའི་ཆོང་འདུས་སུ་
བཞུགས་ཡོད་ཅིང་། ཁྱོད་དང་དུས་བཏབ་སྟེ་རྩོད་པའི་དཀྱིལ་འཁོར་རྒྱ་ཆེར་
བཤམ་པར་དགོངས་པ་ལ། ཉིད་ནས་ཡིད་ལ་བཅགས་ཏེ་ལམ་སང་འབྱོན་
པར་རེ་བ་འཆའ་འོ། །” ཞེས་པའོ། །
འཕྲིན་ཡིག་གི་དོན་རྟོགས་མ་ཐག ས་པཎ་ཀུན་དགའ་རྒྱལ་མཚན་རེ་
ཞིག་ཡ་མཚན་པར་གྱུར་ཏེ་ཧ་ལས་སོང་། མུ་སྟེགས་པའི་འཁོར་ཞིག་བོད་དུ་
བྱོན་པ་ནི་ཇི་འདྲའི་ཡ་རེ་ང་ཨང་། སློབ་དཔོན་པད་མ་འབྱུང་གནས་ཀྱིས་དེ་
སྔོན་བསྟན་མ་བཅུ་གཉིས་ལ་མུ་སྟེགས་པ་བོད་དུ་བྱོན་མི་ཆོག་པའི་བཀའ་
བསྒོས་ཡོད་པ་མིན་ནམ། དེ་ལྟ་ན་ཡང་། ཁོ་ཚོ་འདི་ལྟར་དྲེགས་པས་
སྙེམས་ཤིང་ཐོགས་པ་མེད་པར་བོད་ཀྱི་མཐའ་མཚམས་སུ་བྱོན་པར་མ་ཟད།
ད་དུང་རང་ཉིད་དང་རྩོད་པའི་དམ་བཅས་པ་ནི་བློ་ཡུལ་ལས་འགོངས་པའི་
དོན་མིན་ནམ། པ་
དེ་ནས་རྗེ་ས་པཎ་གྱིས། “ བློ་ལྡན་བྱ་བ་ཅུང་ཟད་ཀྱང་། ། རྒྱུན་དུ་གྲོས་
ཀྱིས་བསྒྲུབ་པར་བྱ། །གྲུབ་པར་གྱུར་ན་ལྟ་ཅི་སྨོས། - །མ་གྲུབ་ན་ཡང་མཛེས་པ་
ཡིན། །” ཞེས་དགོངས་ཏེ་སློབ་མའི་མཆོག་ཏུ་གྱུར་བ་རྟོགས་པའི་བརྒྱུད་
འཛིན་ཚོགས་གྲུབ་རྣམ་གཉིས་དང་། མན་ངག་གི་བརྒྱུད་འཛིན་ལྷོ་དམར་
རྣམ་གཉིས། བཤད་པའི་བརྒྱུད་འཛིན་ཤར་ནུབ་གུང་གསུམ། སྡོམ་ཕྲུག་
བགྲེས་པ་དཔལ་བཟང་པོ་བཅུ་གསུམ། གཞོན་པ་རྒྱལ་མཚན་གྱི་མཐའ་ཅན་
བདུན། ལོ་ཙཱ་བ་ཆེན་པོ་བཞི།: སྦས་པའི་རྣལ་འབྱོར་བ་ཆེན་པོ་བཞི།
མཁས་བཙུན་གྱི་ཐུགས་སྲས་ཆེན་པོ་བཞི། སྒྲུབ་པའི་བརྒྱུད་འཛིན་གཅིག་
སོགས་གཞི་གཅིག་ཏུ་བསྡུས་ཤིང་ཡི་གེའི་དོན་བཀྲལ་བ་དང་གྲོས་ཀྱི་མགོ་་་
145



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
བཙུགས་ཏེ་ཕྱི་རོལ་བ་དང་རྩོད་པར་འགྲོ་མི་འགྲོའི་བློ་དྲིས།
“བླ་མ་རིན་པོ་ཆེ་ལགས། ངས་བལྟས་ན་མ་སོང་ན་ལེགས། ཁྱེད་
ཀྱིས་ད་སྔ་ཕྱི་རོལ་བ་སུ་ལའང་བརྩད་མ་མྱོང་བས་དེ་ལས་རྒྱལ་བའི་གདེངས་
ཚོད་ཡོད་མི་སྲིད།” གྲལ་གྱི་གོང་དུ་བཞུགས་པའི་ཆག་ལོ་ཙཱ་བས་ཐུགས་ལ་
ཇི་ལྟར་དྲན་པ་དེ་ལྟར་དྲང་པོར་ཞུས། །
“རྗེ་ལགས། ང་ཡང་དེར་འཐད། གལ་ཏེ་ཕྱི་རོལ་བ་དེ་རྩོད་པས་མ་
ཐུབ་ན་རིན་པོ་ཆེའི་སྙན་གྲགས་ལའང་མི་གནོད་དམ།” མཁས་བཙུན་ཆེན་
པོ་འཇམ་དབྱངས་ཤེས་རབ་འོད་ཟེར་གྱིས་ཐུགས་ཁྲལ་ཚད་མེད་ཅིག་གནང་
གིན་འདུག
“གཅེན་པོ་ས་པཎ་ལགས། དེང་སང་བོད་ནའང་ཁྱེད་ཀྱི་སྙན་པ་ལ་མི་
དགྱེས་པའི་མཁས་པ་ཧ་ཅང་མང་། གལ་ཏེ་ཕམ་པར་གྱུར་ན་ཁོ་ཚོས་ད་
གཟོད་ལྟད་མོ་ལེགས་པོ་ཞིག་རྙེད་པ་མིན་ནམ།” ཟངས་ཚ་བསོད་རྒྱལ་ཡང་
ཅུང་ཟད་བློ་མི་བདེ་བར་འདུག་
“ངས་བལྟས་ན་སོང་ན་ལེགས། མུ་སྟེགས་པ་ནི་ཆོས་ལོག་པ་ཡིན་པས་
དེ་རྩོད་པས་མི་ཐུབ་པ་གང་ན་ཡོད། སྔོན་དུས་ཀྱང་བདག་ཅག་གི་སྟོན་པས་
མུ་སྟེགས་པ་དྲུག་བཏུལ་བ་མ་ཡིན་ནམ། དེ་རིང་ཡང་དེ་ལས་མ་འདས།”
སྲིང་མོ་བཟོད་པ་རིང་མོ་ཡང་ཁ་གྲགས་བྱུང་།
“ངས་བལྟས་ན་ཅིས་ཀྱང་འགྲོ་དགོས། མཁས་པ་བརྩད་ཅིང་མ་དྲིས་
ན། །དེ་ཡི་བར་དུ་གཏིང་མི་དཔོག། །རྔ་ལ་དབྱུ་གུས་མ་བརྡུང་ན། །དེ་སྲིད་
གཞན་དང་ཁྱད་ཅི་ཡོད། ། ཅེས་གསུངས་པ་མ་ཡིན་ནམ།” ཚད་མ་ལ་་
མཁས་པའི་བླ་མ་འུ་ཡུག་པས་དེ་ལྟར《ས་སྐྱ་ལེགས་བཤད》ལས་ཤོ་ལོ་ཀ་ཞིག་
146.



ལེའུ་དགུ་པ། 《སྡོམ་གསུམ་རབ་དབྱེ།»
བློར་བསྐྱར། ་
“འོ་ན་ངས་གཅིག་བཤད། བླ་མ་རིན་པོ་ཆེ།” ཡར་ཀླུངས་པ་ཤཱཀྱ་
རྒྱལ་མཚན་གྱིས་སློབ་མ་རྣམས་ཀྱི་འུར་མགོ་ཅུང་ཟད་མནན་ཅིང་མགྲིན་པ་
བསལ་ཙམ་བྱས་ནས“ཕྱི་རོལ་བ་འཕྲོག་བྱེད་དགའ་བོ་འདི་ལམ་གྱི་ཚེགས་ལ་
མ་འཛེམ་པར་ཡོང་ལུགས་ལ་བལྟས་ན་འདི་བ་ཡང་རང་ག་བ་ཞིག་མིན་པ་ཁོ་
ཐག་ཆོད། དེས་ན་ང་ཚོས་འདི་རུ་ཐོག་མར་བླ་མ་རིན་པོ་ཆེ་ལ་ཐུགས་དམ་གྱི་
རྟེན་འཇམ་དབྱངས་རྩོད་རྒྱལ་མའི་སྐུ་ཞིག་བཞེངས་ན་ཇི་འདྲ་ལགས།”ཞེས་
ཐུན་མོང་ལ་བསམ་ཚུལ་ཁྱད་པར་བ་ཞིག་བཤད། །
“ལགས་སོ། ལགས་སོ།” འགའ་ཞིག་ཁ་མཉམ་གྲགས་བྱས་བྱུང་། །
“དེས་ཀྱང་ག་ལ་ཆོག ཕྱི་རོལ་བ་འདི་རྫུ་འཕྲུལ་ཆེ་བ་གདོན་མི་ཟ་
བས་གལ་ཏེ་ཁོས་རྩོད་ པས་མ་ཐུབ་པར་གྲུབ་རྟགས་འགྲན་བྱུང་ན་ཅི་བྱ།”
སྦས་པའི་རྣལ་འབྱོར་པ་ཆེན་པོ་བསོད་ནམས་རྒྱལ་མཚན་གྱིས་གློ་བུར་དུ་
གནད་དོན་དེ་ལྟ་བུ་ཞིག་བཏོན།
ངོ་མ། རྣལ་འབྱོར་བས་བཤད་པ་དེ་ཡང་ཤིན་ཏུ་བསམ་དགོས་པའི་
གནས་ཤིག་སྟེ། སྔར་འཁོན་དཀོན་མཆོག་རྒྱལ་པོའི་གཅེན་པོ་འཁོན་རོག་
ཤེས་རབ་ཚུལ་ཁྲིམས་ཡན་ཆད་ནི་ཡི་དམ་ལྷའི་ཞལ་གཟིགས་པ་དང༌། ལྷ་
སྲིན་བྲན་དུ་བཀོལ་བ། ཆུ་དང་ནམ་མཁའ་ལ་ཐོགས་མེད་དུ་འགྲོ་བ་སོགས་སྒྱུ་
འཕྲུལ་སྣ་ཚོགས་སྟོན་ནུས་པའི་རྡོ་རྗེ་ཕུར་བའི་ གྲུབ་ཐོབ་ ཤ་ སྟག་ཡིན་ཀྱང༌།
འཁོན་དཀོན་མཆོག་རྒྱལ་པོ་ནས་བཟུང་གསང་སྔགས་གསར་མར་གྱུར་བས་
ཕྱིས་སུ་ས་སྐྱ་པའི་ལུགས་ལ་དེ་འདྲའི་གྲུབ་ཐོབ་པ་མ་བྱུང་། དེ་ནི་གནས་
སྐབས་འདིར་མཚོན་ན་ཇི་འདྲའི་ཡིད་ཕངས་དགོས་པ་ཞིག་རེད་ཨང་།
147



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
གཟིམ་སྤྱིལ་དཀར་པོའི་ནང་དབེན་འཇགས་སེར་གྱུར།
གྲལ་གྱི་དབུ་ན་བཞུགས་པའི་ས་པཎ་ཀུན་དགའ་རྒྱལ་མཚན་གྱིས་ཚིག་
གཅིག་ཀྱང་མི་སྨྲ་བར་སྨིན་མཚམས་ཀྱི་མཛོད་སྤུ་རྣམས་གཅིག་ཏུ་བསྡུས་ཏེ་
བསམ་བློ་བཞི་གསུམ་བཅུ་གཉིས་གཏོང་གིན་འདུག དངོས་གནས་ཇི་ལྟར་
བྱས་ན་འགྲིག་གམ། ཁོང་གིས་སྔོན་ཆད་བླ་མ་འུ་ཡུག་པར་གསུངས་པ་ལྟར
“སེང་གེས་ཁྱུ་མཆོག་གི་རྭ་ལ་འཛུར” ཏེ་གཡོལ་ཐབས་བྱས་ན་ལེགས་སམ།
ཡང་ན། འུ་ཡུག་པས་ཁོང་ལ་ཞུ་བ་ལྟར “རྔ་ལ་དབྱུ་གུས་བརྡུང”ན་ལེགས།
མཇུག་མཐར། ས་པཎ་གྱིས་ད་གཟོད་དཔྲལ་གཉེར་གློད་པ་དང་སྤྱན་ཟུང་
ལྷགས་སེ་ཕྱེ་སྟེ་རྔམ་ཆེ་ལ་བརྗིད་ཆགས་པའི་སྐད་གདངས་ཤིག་ཕྱུངས་ནས“ད་
ནི་ ཁྱོད་ ཚོས་ འཇམ་ དབྱངས་ རྩོད་ རྒྱལ་ མའི་ སྐུ་ ཞིག་ བཞེངས་ དང་ ཆོག”
གསུངས། ་
ཡི་དམ་འཇམ་དབྱངས་རྩོད་རྒྱལ་མ་ནང་བཞུགས་ཀྱི་ལུགས་མའི་སྒྲོལ་མ་
སྐུ་ཚད་ཁྲུ་ཕྱེད་གཉིས་ཅན་ཞིག་བཞེངས་གྲུབ་རྗེས། ས་པཎ་ཀུན་དགའ་རྒྱལ་
མཚན་གྱིས་སློབ་མ་མཆོག་ཏུ་གྱུར་བ་མང་པོ་ཞིག་གི་སྣེ་མཛད་དེ་ཟངས་ཚ་
བསོད་རྒྱལ་གྱིས་ཕུལ་བའི་ཆིབས་པར་བཅིབས་ཏེ་མང་ཡུལ་སྐྱིད་གྲོང་གི་ཕྱོགས་
སུ་ཁ་ལོ་དཀྱུས། ལམ་བར་དུ་གཙང་གི་ཇོ་མོ་ནགས་རྒྱལ་བྱ་བའི་ཡུལ་དང་མི་
རིང་བའི་གནས་ཤིག་ཏུ་གྲོང་ཁྱིམ་ཐར་ཐོར་དུ་ཡོད་པ་ལ་གནས་ ཁང་ཞིག་
གཡར་ནས་ངལ་གསོས།
ཁོང་ཚོ་གནས་ཁང་དུ་བཞུགས་ནས་ཅང་མ་འགོར་བར། གློ་བུར་དུ་
རལ་བ་དུང་ལྟར་དཀར་ཞིང་སྨ་ར་དང་སྨིན་མ་ཡང་སྔོན་པོར་གྱུར་ནས་ཐུར་དུ་
འཕྱང་བའི་བགྲེས་པོ་ཞིག་ནང་དུ་ཐོན་བྱུང༌། བགྲེས་པོ་དེས་ཁོང་ཚོ་མཐོང་
148



ལེའུ་དགུ་པ།….《སྡོམ་གསུམ་རབ་དབྱེ།»
ཡང་མ་མཐོང་ཁུལ་ གྱིས་ཁང་བའི་གྲུ་ཞིག་ཏུ་སྐྱིལ་ཀྲུང་དུ་བཞུགས་པ་དང༌།
རྒྱབ་ཏུ་ཁུར་བའི་ཁུག་མ་ལས་རྩེ་མོ་ཟུར་གསུམ་དུ་གནས་ཤིང་ཡུ་བ་རྡོ་རྗེ་ཅན་
གྱི་ཕུར་བ་ཞིག་ཕྱིར་བཏོན་ནས་ཞལ་སྒྲོས་སོས་དལ་མེད་པར་གཟུངས་སྔགས་
གང་ཞིག་ཟློ་མགོ་བརྩམས། ཚུལ་དེར་བལྟས་ན་ཁོང་ནི་རི་ཁྲོད་འགྲིམས་པའི་
བྱ་བཏང་བ་ཞིག་ཡིན་པ་འདྲ། །
ས་པཎ་འཁོར་དང་བཅས་པ་གླེང་མོལ་གྱི་ནང་དུ་མགོ་འཁོར་བས་སུས་
ཀྱང་བགྲེས་ པོ་ དེར་ ཁ་ ཡ་ ཙམ་ ཡང་མ་ བྱས་ པར་ བསྡད། ཡིན་ན་ ཡང་།
བགྲེས་པོ་དེས་སྔགས་བཟླས་ཀྱིན་བཟླས་ཀྱིན་སྐད་མགོ་མཐོ་རུ་སོང་བས་ཁོང་
ཚོའི་སྐད་སྒྲ་ཐམས་ཅད་ཟིལ་གྱིས་མནན་ཅིང་། མཚམས་ཤིག་ལ་ཁོང་ཚོའི་
ཞལ་ཏ་ཡང་རང་བཞིན་གྱིས་མཚམས་ཆད་པ་དང༌། ཁང་བའི་ནང་་་་
བགྲེས་པོའི་སྐད་སྒྲ་ལས་གཞན་ཅི་ཡང་མི་ཐོས་པར་གྱུར། ་ ་ ་་་
“ཨོཾ་བཛྲ་ཀཱི་ལི་ཀྱི་ལི་ཡ…..…..ཨོཾ་བཛྲ་ཀྱུ་ལི་ཀྵ་ལི་ཡ......” བགྲེས་
པོའི་སྐད་གསེང་ཇེ་མཐོ་ནས་ཇེ་མཐོར་གྱུར། སྔགས་སྐད་དེ་ས་པཎ་ཀུན་དགའ་
རྒྱལ་མཚན་གྱི་སྙན་ལམ་དུ་ཐད་དཀར་ཟུག་འོངས་ལ། ཁོང་ཉིད་རེ་ཞིག་ཡེ་
རེར་བཏང་སོང་། དོན་ཅི་ཞིག་བྱུང་བ་མི་ཤེས་མོད། བགྲེས་པོ་དེས་ད་
དུང་མུ་མཐུད་དུ་རྡོ་རྗེ་ཕུར་བུས་ཕྱག་རྒྱ་སྣ་ཚོགས་བྱེད་བཞིན་སྔགས་དེ་ཟློ་
མཚམས་མ་བཞག་པས་ས་པཎ་བཟོད་མ་ཚུགས་པ་ལྟར་གློ་བུར་དུ་ཡ་་་་་༌
བཞེངས་ཏེ་བགྲེས་པོ་དེའི་མདུན་དུ་སོང་ནས“བྱ་བཏང་ལགས། ཁྱེད་ཞལ་
འཆོལ་འདུག སྔགས་མ་དག་པར་གདའ། ཨོཾ་བཛྲ་ཀྱི་ལི་ཀྱུ་ལི་ཡ......
ཟེར་བ་ཡིན”གསུངས།་་་་་་་་་་་
བགྲེས་པོ་དེ་དགོད་ཙམ་བྱས་ཏེ “ཐུགས་རྗེ་ཆེ།	སྔགས་མ་དག་ཀྱང་
149



་
གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
འདི་བཞིན་བྱེད་པ་ཡིན། ངས་འདི་ལྟར་བགྲངས་པས་བྲག་ལ་ཕུར་བ་ཐམ་
ཐམ་དུ་བརྒྱབ་ན་ཁྲག་དེ་འཇིམ་པས་བྱས་པ་ལྟར་ཞིག་འགྲོ”ཟེར། །
“འོ་ན་ཁྱོད་སུ་ཡི་སློབ་མ་ཡིན།” ས་པཎ་ཀུན་དགའ་རྒྱལ་མཚན་ཅུང་
ཟད་ཡ་མཚར་བར་གྱུར།
“སློབ་དཔོན་ནི་ཨུ་རྒྱན་པད་མ་འབྱུང་གནས་ཡིན།” བགྲེས་པོ་དེས་
ཆེ་ཉམས་ཤིག་བསྟན་ནས་བཤད།
“མཚན་ལ་ཅི་བྱ།”
“འདར་ཕྱར།” བགྲེས་པོས་ལན་བཏབ་རྗེས་སྔར་བཞིན་སྔགས་་་་
བཟླས།
མིང་དེ་ཐོས་མ་ཐག་ས་པཎ་ཀུན་དགའ་རྒྱལ་མཚན་ལྷག་ཏུ་ཡ་མཚར་
སོང༌། ཁོང་གིས་འདར་ཕྱར་ཟེར་བའི་བགྲེས་པོ་འདི་ངོ་མི་ཤེས་ན་ཡང་མིང་
ནི་གནའ་ནས་ཐེངས་གཅིག་མིན་གཉིས་མིན་དུ་ཐོས་མྱོང་བར་མ་ཟད། ད་
དུང་ཁོང་གི་ལོ་རྒྱུས་ཀྱང་མང་པོ་ཞིག་ཤེས། མ་གཞི། འདར་ཕྱར་ཟེར་བ་
འདི་ནི་རྫུ་འཕྲུལ་ལ་དབང་འབྱོར་བའི་གྲུབ་ཐོབ་མིང་གྲགས་ཤིག་རེད། ཁོང་
གིས་རྫུ་འཕྲུལ་གྱི་སྟེང་ནས་སེམས་ཅན་གྱི་དོན་མང་པོ་མཛད་ཀྱིན་ཡོད་པ་དང་།
ཆོས་ཀྱི་སླད་དུ་གྲུབ་ཐོབ་གཞན་དང་གྲུབ་རྟགས་འགྲོན་རེས་བྱས་ཏེ་ཀུན་ལས་
རྒྱལ་མྱོང་ལ། ཐོ་ན་སྙན་གྲགས་ཀུན་ཏུ་ཁྱབ་པའི་གྲུབ་པའི་དབང་པོ་རྭ་ལོ་ཙཱ་
བ་ཡང་གྲུབ་རྟགས་འགྲན་རེས་བྱས་ཏེ་ཕམ་པར་མཛད་པས་ཀུན་གྱིས་དད་
གུས་དང་བསྙེན་བཀུར་བྱེད་ཀྱིན་ཡོད། །
དེ་ནས་ས་པཎ་ཀུན་དགའ་རྒྱལ་མཚན་གྱིས་གྲུབ་ཐོབ་འདར་ཕྱར་ལ་རང་
གི་མཚན་དང་ཡུལ་གང་གི་ཡིན་པ། གང་ནས་འོངས་པ། གང་དུ་འགྲོ་བ།
150



ལེའུ་དགུ་པ། 《སྡོམ་གསུམ་རབ་དབྱེ»
དམིགས་ཡུལ་ཅི་ཡིན་པ་ལ་སོགས་གནས་ཚུལ་མཐའ་དག་དྲང་པོར་ཞུས་པ་
དང་། ཁོང་རིན་པོ་ཆེ་རང་ཉིད་མུ་སྟེགས་པ་དང་རྩོད་དུ་འགྲོ་བའི་རིམ་གྲོར་
འབྱོན་དགོས་པར་ཞུས་པ་ན། གྲུབ་ཐོབ་པ་དེས་ཕྱག་གིས་སྨ་རར་བྱིལ་བྱིལ་
གཏོང་བཞིན“དེ་དག་སྔར་ནས་ཤེས་ཡོད། འདི་ལྟར་ཁྱོད་ཀྱི་རྗེས་སྙེག་དོན་
ཡང་ངས་ཀྱང་དོན་དེར་སེམས་ཁྲལ་བྱས་པ་རང་ཡིན”གསུངས།
དེར་ས་པཎ་ཀུན་དགའ་རྒྱལ་མཚན་འཁོར་དང་བཅས་པས་དགའ་བ་
ཁོང་དུ་མ་གནོན་པར་གྲུབ་ཐོབ་འདར་ཕྱར་ཆིབས་པའི་གོང་དུ་བསྐྱོན་པ་དང་།
འཇིགས་པ་དང་ཞུམ་པ། ཉམ་ང་བ་སོགས་གང་ཡང་མེད་པར་ལམ་སྐྱ་མོ་
གཞུག་ལ་བསྒྱུར། ཆུ་གཙང་མོ་འཕྲེད་ཀྱིས་བཅད་དེ་མང་ཡུལ་སྐྱིད་གྲོང་གི་
ཕྱོགས་སུ་འདུར་རྒྱུག་བྱས། །
151



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
ལེའུ་བཅུ་པ། ཧོར་གྱི་ཕོ་ཉ།
སྟོན་ ཟླ་ བརྒྱད་ པའི་ ནམ་ མཁའ་ སྔོ་ ཞིང་ དྭངས་ ལ་ མཛེས་ ཤིང༌ སྡུག
དཔོན་པོ་རི་ནི་གནའ་བོའི་དམག་སྤྱི་ཆེན་པོ་ཞིག་དང་འདྲ་བར་རྔམ་བརྗིད་
ལྡན་པའི་ཉམས་ཀྱིས་ས་གཞིའི་པང་དུ་ཀྲོང་ངེར་འགྱིང་ཞིང་ལྷུན་གྱིས་ཆོགས།
རི་འདབས་ཀྱི་ས་སྐྱ་དགོན་པའི་དབུ་རྩེ་ལྷ་ཁང་གི་ཕྱི་ནང་ཀུན་ཏུ་མི་མང་པོ་
འཚང་ཀ་ཤིག་ཤིག་གིས་ནང་ནས་སྒོར་འབུད་པའམ་སྒོ་ནས་ནང་དུ་འགྲོ་བ་
སོགས་ཁོམ་པ་མེད་པར་ཟེད་ཟེད་ལང་ལོང་བྱེད་ཀྱིན་འདུག མ་གཞི། ལྷ་
ཁང་འདིའི་ཀ་བ་ཆེན་པོ་ཞིག་གི་ངོས་སུ་རལ་བ་སྔོ་སྐྱ་གཡག་རྔ་ལྟ་བུ་ཞིག་ཀ་
ཏིང་དུ་རེག་ལ་ཁད་དུ་དཔྱངས་ནས་ལྟད་མོར་བཤམས་ཡོད་པའི་སྟབས་རེད།
རལ་བ་འདི་ས་པཎ་ཀུན་དགའ་རྒྱལ་མཚན་མང་ཡུལ་སྐྱིད་གྲོང་ནས་ཕྱིར་ལོག་
སྐབས་བསྣམས་ཡོང་བ་ཡིན་ལ། དེའི་འབྱུང་ཁུངས་ལ་མི་རྣམས་ཧ་ལས་པར་
བྱེད་པའི་གཏམ་རྒྱུད་ཡ་མཚན་ཅིག་མཆིས། །
དེ་སྔོན་ས་པཎ་ཀུན་དགའ་རྒྱལ་མཚན་གྱིས་གྲུབ་ཐོབ་འདར་ཕྱར་བ་དང་
རང་གི་འཁོར་རྣམས་ཁྲིད་དེ་མང་ཡུལ་སྐྱིད་གྲོང་འཕགས་པ་ཝ་ཏིའི་གཙུག་
ལག་ཁང་དང་འདབས་འབྲེལ་བའི་ཚོང་འདུས་སུ་བྱོན་པ་ན། འཕྲོག་བྱེད་
དགའ་བོ་ཡང་འཁོར་ལྔས་བསྐོར་ཅིང་སྔར་ནས་དེ་གར་སྒུག་འདུག་ལ། དེར་
རྩོད་པའི་དཀྱིལ་འཁོར་རྒྱ་ཆེར་བཤམས་པ་དང་། ཕྱི་ནང་གཉིས་ཀྱི་རང་
ཕྱོགས་ཀྱི་མཁས་པའི་དབང་བོ་རྣམས་དང༌། ཕྱོགས་བཞི་མཚམས་བརྒྱད་
152



པ་མ
ལེའུ་བཅུ་པ། ཧོར་གྱི་ཕོ་ཉ། ་་
ནས་ཡོང་བའི་ལྟད་མོ་བ་རྣམས་དཔང་པོ་བྱས་ཏེ། ཉི་མ་བཅུ་གསུམ་གྱི་རིང་
ལ་རྩོད་པ་མཛད་དེ་མཇུག་མཐར་སུ་ཞིག་རྒྱལ་བར་གྱུར་ན་ཕམ་པའི་ཕྱོགས་
རྣམས་ཅིག་ཤོས་ཀྱི་བསྟན་པ་ལ་འཇུག་པའི་དམ་བཅའ་བཞག དེར་ས་པཎ་
གྱིས་རང་གི་བླ་མ་དང་བསླུ་མེད་དཀོན་མཆོག་གསུམ་ལ་བློ་རྩེ་གཅིག་པས་་
གསོལ་བ་ནན་ཅན་མཛད། འཕྲོག་བྱེད་དགའ་བོས་ཀྱང་རང་གི་ལྷ་ཚངས་པ་
དང་དབང་ཕྱུག་ལ་སོགས་པར་གསོལ་བ་བཏབ་ཅིང་ངན་སྔགས་བཟླས་ཏེ་རྩོད་
པ་ དངོས་ ཀྱི་ སྦྱོར་ བ་ ལ་ ཞུགས། དེ་ ལྟར་ ཉིན་ བཅུ་ གཉིས་ ཀྱི་ རིང་ ལ།
འཕྲོག་བྱེད་དགའ་བོའི་ལྷོག་ལྷོག་ཏུ་འཕྱུར་བའི་རིགས་པའི་ཆུ་འཛིན་གྱིས་ས་
པཎ་གྱི་བློ་གྲོས་དང་རྣམ་དཔྱོད་ཀྱི་ཉི་གཞོན་ཡོངས་སུ་བསྒྲིབས་པས་རེ་ཞིག་
ནང་བའི་ཕྱོགས་ལ་སྨག་རུམ་སྟུག་པོས་གཡོགས་པར་གྱུར། དེར་ནང་བའི་
ཞབས་འབྲིང་གི་མཁས་པ་རྣམས་ཀྱི་བསམ་པར་སང་ཉིན་འདི་འདྲ་བྱུང་ན་ཕྱི་
རོལ་བའི་གྲུབ་མཐའ་ལ་འཇུག་དགོས་པ་ནི་ཇི་འདྲའི་ཡ་ང་བ་ལ་སྙམ་ནས་
སེམས་ཁུར་གྱིས་གཟིར་ཞིང་ཡིད་འཇིགས་སྐྲག་གིས་མནར་ཏེ་འདུག་ལ། བླ་
མ་འུ་ཡུག་པ་ལ་སོགས་མཁས་པ་འགའ་ཞིག་བཤོལ་ནས་རྗེས་མེད་དུ་བྲོས།
འོན་ཀྱང༌། ས་པཎ་གྱིས་སྔར་ལས་ལྷག་པའི་ཡིད་ཆེས་ཤུགས་དྲག་པོས་རྗེ་
བཙུན་འཇམ་པའི་དབྱངས་ལ་གསོལ་འདེབས་ཕུལ་བའི་མཐུས། ཕྱི་ཉིན་ཕྱི་
རོལ་བའི་ཁས་བླངས་དང་འཁྲུལ་འཁོར་རྣམས་ཐལ་བའི་རྡུལ་ཕྲན་བཞིན་་་་
བཅོམ། ། དེ་ནས་མུ་སྟེགས་པ་འཕྲོག་བྱེད་དགའ་བོ་ནང་བའི་ཆོས་ལ་ཞུགས་
པར་མ་འདོད་པར་ས་པཎ་ལ་གྲུབ་རྟགས་འགྲན་དགོས་ཟེར་ནས་རལ་བ་རྒྱབ་
དུ་བསྐྱུར། ལག་པ་གཤོག་པ་ལྟར་བརྐྱངས་ཏེ་ནམ་མཁའ་ལ་བྱ་འཕུར་འཕུར་
བྱས་ཏེ་ས་པཎ་གྱི་ཀླད་ནས་ལྡིང་སྐོར་བརྒྱབ། ། ས་པཎ་རེ་ཞིག་ཐབས་ཀྱིས་
153



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
རྡུགས་པར་གྱུར་ནས། “བཛྲ་ཀཱི་ལི་ཀྱི་ལ་རྒྱུགས་ཤོག” ཅེས་བོས་པར། གྲུབ་
ཐོབ་འདར་ཕྱར་ཡོང་ནས་མུ་སྟེགས་ཀྱི་གྲིབ་མ་ས་ལ་འཁོར་བའི་སྙིང་གར“ ཨོཾ་
བཛྲ་ཀཱི་ལི་ཀྱི་ལ་ཧཱུྃ་ཕཊ” ཅེས་ཟློ་བཞིན་ཕུར་བ་བཏབ་པས་འཕྲོག་བྱེད་དགའ་
བོ་བྱ་ལ་རྡོ་ཕོག་པ་བཞིན་ལུས་པོ་ལྗོད་ཏིག་སེ་ཐང་དུ་ལྷུང་བ་དང་། ས་པཎ་
ལ་སྤྱི་བོས་ཕྱག་འཚལ་ཏེ“ཁྱེད་མིན་ཁྱེད་ཀྱི་ཕྲག་པ་གཡས་པ་རུ། །དམར་སེར་
རལ་གྲི་ཅན་དེ་མ་ཐུབ་པས། ། དེ་བས་ཁྱོད་རྒྱལ་ང་ནི་ཕམ་པར་གྱུར། །”
ཞེས་ཞུས་ཏེ་ནང་བའི་བསྟན་པ་ལ་འཇུག་པར་ཁས་བླངས། དེ་ནས་ས་པཎ་
གྱིས་ཕྱག་ཏུ་སྤུ་གྲི་ཞིག་ཐོགས་ཤིང༌། སེང་གེ་དཀར་མོས་གངས་ཀྱི་སྤོ་ནས་
གད་རྒྱངས་སྒྲོག་པ་བཞིན་གསུང་སྐད་འདྲག་པོ་ཞིག་བཏོན་ནས“རྒྱ་མཚོའི་
མཐའ་ཀླས་ས་ཆེན་འདི་ན་ལྷ་ཆེན་པོ། །འཕྲོག་བྱེད་བྲན་བྱེད་དེ་དག་ལྷར་བྱེད་
ཐུབ་པ་དྲང་སྲོང་ཀརྐ་སོགས། །རྒྱས་པ་གྲོག་མཁར་བ་དང་གཟེགས་ཟན་རྐང་
མིག་སེར་སྐྱའི་རྗེས་འཇུག་པ། །ཐོར་གཙུག་ཤིང་ཤུན་ལོ་མའི་གོས་ཅན་ཐལ་བ་
དབྱུ་གུ་ཀུ་ཤ་ཐོགས། ། རལ་བའི་ཁུར་འཛིན་མུཉྫས་ལེགས་དཀྲིས་རི་དྭགས་
གཡང་གཞིའི་སྟོད་གཡོགས་ཅན། ། སོ་རིས་གསུམ་མཚན་རྩེ་མོ་ཅན་ཁྱོད་་་་
ཚངས་སྐུར་མཆོད་ཕྱིར་ཐོགས་པ་འཆང་། །རིག་བྱེད་ཀུན་སྦྱངས་ངེས་བརྗོད་
འདོན་མཁས་སྒྲ་དང་སྡེབ་སྦྱོར་མཐར་སོན་པ། །བདག་ཏུ་ལྟ་བའི་ལྟ་བ་ལ་ལྟ་
རྒྱུན་དུ་དཀའ་སྤྱོད་ང་རྒྱལ་ཅན། །དེ་ལྟའི་ཚུལ་འཆང་མུ་སྟེགས་གླང་ཆེན་རབ་
ཏུ་མྱོས་པའི་ཀླད་འགེམས་པ། །དཔལ་ལྡན་སྨྲ་བའི་སེང་གེ་བློ་གྲོས་སྟོབས་ལྡན་
རིགས་པའི་མཆེ་བ་ཅན། ། བརྡ་སྤྲོད་བྱེད་གཞུང་ཡན་ལག་རབ་རྫོགས་བདེ་
གཤེགས་བསྟན་པའི་རལ་པས་བརྗིད། །ལེགས་སྦྱང་ང་རོ་གཏན་ཚིགས་གད་
རྒྱངས་རྟག་བརྗོད་སུན་འབྱིན་མིག་བགྲད་པ། །དེ་ལྟའི་རི་དྭགས་རྒྱལ་པོ་དེ། །
154



ལེའུ་བཅུ་པ། ཧོར་གྱི་ཕོ་ཉ།
དཔལ་ལྡན་ས་སྐྱའི་གངས་རིར་གནས། །བློ་གསལ་རྣམས་ཀྱི་རི་དྭགས་སྐྱོང་། །
རྒོལ་བ་ངན་པའི་ཝ་ཚོགས་འཇོམས། །ད་དུང་དུ་ཡང་མུ་སྟེགས་བྱེད། །ཐམས་
ཅད་ཆོས་ཀྱིས་ཕམ་བྱས་ནས། ། བདེ་བར་གཤེགས་པའི་བསྟན་པའི་ཚུལ། །
ཀུན་དགའི་རྒྱལ་མཚན་འཛིན་པར་ཤོག།”ཅེས་གསུངས་ཏེ་འཕྲོག་བྱེད་དགའ་
བོའི་རལ་བ་བྲེགས་ཏེ་ནང་བའི་བསྟན་པ་ལ་བཅུག་སྟེ་ཕྱིར་རང་གི་གནས་སུ་
ལོག་པར་བརྩམས། ཡིན་ན་ཡང་། མང་ཡུལ་སྐྱིད་གྲོང་བརྒལ་མ་ཐག་མུ་
སྟེགས་པ་དེ་བསྟན་མ་བཅུ་གཉིས་ཀྱི་ཆད་པ་ཕོག་སྟེ་ཁ་ནས་ཁྲག་བསྐྱུགས་ཤིང་
ལྔ་བའི་ལམ་དུ་བཞུད། ས་པཎ་འཁོར་བཅས་ཀྱིས་རྒྱལ་བའི་མཚན་མ་མཐོན་
པོར་བསྒྲེངས་ཏེ་སངས་རྒྱས་ཀྱི་བསྟན་པ་ལ་བྱ་བ་མཛད་པའི་སྙན་གྲགས་ཀྱི་
དྲིལ་རྔ་སྒྲོག་པའི་རྟེན་དུ་རལ་བ་དེ་བསྣམས་ཏེ་ས་སྐྱར་ཁྱེར་ཡོང་བ་དང་དབུ་རྩེ་
ལྷ་ཁང་གི་ཀ་རྒྱུན་དུ་དཔྱངས་པ་རེད། །
དེ་ཡང《ས་སྐྱ་ལེགས་བཤད》ལས“ཡོན་ཏན་ལྡན་ན་སྐྱེ་བོ་ཀུན། །མ་
བསྡུས་པར་ཡང་རང་ཉིད་འདུ། །དྲི་ཞིམ་མེ་ཏོག་རྒྱང་རིང་ཡང་། །བུང་བ་
སྤྲིན་གྱི་ཚོགས་བཞིན་འཁོར། །” ཞེས་གསུངས་པ་ལྟར་ས་པཎ་གྱིས་མུ་་་་
སྟེགས་འཕྲོག་བྱེད་དགའ་བོ་རྩོད་པས་བཏུལ་བ་ལ་ཕྱོགས་གཉིས་ཀྱི་དཔང་བོ་
དེ་ཙམ་མང་བའི་ཁར། ད་དུང་རལ་བའི་ཁུར་པོ་འདི་འདྲ་ཆེན་པོ་ཞིག་ཀུན་གྱི་
སྤྱན་སྔར་བཤམས་པས། སྙན་གྲགས་ཀྱི་རྫ་རྔ་ཕྱོགས་ཀྱི་མཐར་འཁྱམས་ཏེ་
སྔར་ས་སྐྱ་པ་ལ་དུངས་པ་ཆེར་མེད་པའི་ཚལ་པ་དང༌། ཀརྨ་པ། ཕག་མོ་གྲུ་
པ་སོགས་ཀྱི་བླ་མ་དང་ཡུལ་དཔོན་ཆེ་རྒུ་མང་པོས་ཀྱང་ལེགས་སྐྱེས་ཀྱི་རྫོངས་པ་
གྱ་ནོམ་པ་བསྣམས་ཏེ་ཁོང་ལ་མཇལ་འཕྲད་དུ་ཕེབས་ཏེ་འཚམས་འདྲི་གནང་
ཞིང“བོད་དུ་མུ་སྟེགས་པ་ཆོས་ཀྱིས་བཏུལ་བ་ནི་ཁྱེད་ཉིད་ཁོ་ནའོ། །” ཞེས་
155



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
ཆེ་བ་སྒྲོག་ཅིང་བསྙེན་བཀུར་བླ་ལྟག་ཏུ་མཛད། དེ་ནས་བཟུང་ས་སྐྱ་ཀུན་
དགའ་རྒྱལ་མཚན་གྱི་སྙན་གྲགས་ནི་སྔར་ལས་ལྷག་པར་བོད་ཀྱི་ཡུལ་གྲུ་ཀུན་ཏུ་
ཁྱབ་པར་གྱུར། །
ཡིན་ན་ཡང་། སུ་ལའང་བཟློག་ཐབས་མེད་པ་ནི་དུས་ཀྱི་ཕོ་ཉ་ལོས་
ཡིན། ད་ལྟ་ཀུན་དགའ་རྒྱལ་མཚན་ཡང་དུས་ཀྱི་ཕོ་ཉའི་དབང་གིས་དགུང་
ལོ་དྲུག་ཅུར་སོན་ལ་ཉེ་བ་དང་། དབུ་སྐྲ་ཅུང་ཟད་བྱི་བོར་གྱུར་བས་དབུའི་
གཙུག་ཏོར་མཆོད་རྟེན་གྱི་རྩེ་མོ་ལྟར་མངོན་པར་འཕགས་ཤིང་། སྨིན་་་་་
མཚམས་ཀྱི་མཛོད་སྤུ་ཡང་དུང་ལྟར་འཁྱིལ་ཞིང་དུང་ལྟར་དཀར། ཞལ་གྱི་
དཀྱིལ་འཁོར་དང་ལུས་ཀྱི་ཡན་ལག་རྣམས་ལའང་སྔར་ལས་ལྷག་པའི་སྲབ་
གཉེར་ཤ་ཤུར་དུ་ཆགས་པར་མ་ཟད། སྐུའི་ཟོ་མདངས་ཀྱང་ཅུང་ཟད་ཉམས་
པར་གྱུར་འདུག དེ་བཞིན་དུ་ནུ་བོ་ཟངས་ཚ་བསོད་རྒྱལ་ཡང་བགྲེས་པའི་
ཁུར་གྱིས་མནན་ཏེ་ལུས་ཀྱི་སྟོབས་ཟད་ཅིང་མིག་གི་མདངས་ཉམས་ཏེ་སྔར་གྱི་
ལུས་སྟེང་གི་ཡང་ཟོར་ཐམས་ཅད་ལྷག་མེད་དུ་ཤོར་འདུག
“ཟངས་ཚ་བསོད་རྒྱལ་ལགས། ད་ནི་ང་ཡང་བགྲེས་འདུག་ལ་ཁྱོད་
ཀྱང་རྒས་འདུག ཁྱོད་ཀྱིས་ཚོར་རམ།” །
མཚན་མོ་ཞིག་ལ། ས་པཎ་ཀུན་དགའ་རྒྱལ་མཚན་གྱིས་གཟིམ་ཁྲི་སྟེང་
ནས་ནུ་བོ་ལ་ཞལ་འཛུམ་དང་བཅས་ཀུ་རེ་ཞིག་རྩེ།
ཟངས་ཚ་ཡང་གད་མོ་ཙམ་བགད་དེ “ གཅེན་ལགས། ཁྱེད་ནི་ཆོས་
ཀྱིས་བགྲེས། ང་ནི་སྲིད་ཀྱིས་རྒས། ཕུ་ནུ་ཡིན་ཀྱང་རྒས་ཚུལ་མི་འདྲ་བར་
འདུག”ཅེས་ཟེར། །
ས་པཎ་ ཀུན་དགའ་རྒྱལ་མཚན་ཡང་འཛུམ་ཙམ་བྱས་རྗེས་སླར་ཡང་་
156



ལེའུ་བཅུ་པ། ཧོར་གྱི་ཕོ་ཉ།
ཐུགས་ཅུང་ཟད་མ་འཚེངས་བའི་ཉམས་ཤིག་མངོན་ནས“ཡིན་ན་ཡང་། ཨ་
མེས་བྱང་ཆུབ་འདྲེ་བཀོལ་གྱིས། སྐྱེས་པའི་མི་ལ་གྲགས་པའི་གཏམ་དགོས། །
བྱས་པའི་ཆོས་ལ་གྲུབ་པའི་མཐའ་དགོས། །ཆེ་བའི་མི་ལ་མཐོ་བའི་རྟགས་
དགོས། །” ཞེས་གསུངས་པ་མ་ཐོས་སམ། ད་ནི་ས་སྐྱ་འདི་ན་ཁྱོད་ཟངས་ཚ་
བསོད་རྒྱལ་སྐྱེས་ཡོད་པ་སུས་ཀྱང་ཤེས་ལ། ང་ཀུན་དགའ་རྒྱལ་མཚན་སྐྱེས་
འདུག་པ་ཡང་སུས་མི་ཤེས། འོན་ཀྱང་། ངས་ཆོས་བྱས་ཀྱང་མཐའ་མ་
རྙེད། ཁྱོད་ཀྱིས་སྲིད་བསྐྱངས་ཀྱང་མཐོ་བའི་རྟགས་མ་ལོན། ཁྱེད་ཀྱིས་
བལྟས་ན་དེ་འདྲ་ཨེ་རེད།”
“དེ་འདྲ་རང་རེད། ཡིན་ན་ཡང་ཁྱེད་ནི ..……..”
“ངས་སྔ་འདང་ཕྱིར་འདང་མང་པོ་ཞིག་བརྒྱབ་ཟིན། ད་ནི་མཚམས་
འདིར་འུ་གཉིས་ཀྱི་བུ་རྟགས་ཤིག་སྟོན་རིན་འདུག ཁྱོད་ཀྱིས་བལྟས་ན་ཇི་
འདྲ་ལགས།” ས་པཎ་གྱིས་ནུ་བོའི་ཚིག་མཚམས་བཅད་དེ་དོན་གོ་དཀའ་
བའི་གསུང་དེ་འདྲ་ཞིག་གནང་།
ཟངས་ཚ་བསོད་རྒྱལ་གྱིས་ཕུ་བོའི་དགོངས་དོན་ཅི་ཡིན་མ་རྟོགས་པར་
མིག་སྐྱི་ལྷེམ་ལྷེམ་དུ་འགུལ་བཞིན་ཡ་མཚར་བའི་མིག་གིས་ས་པཎ་གྱི་ཞལ་ལ་
ཅེར་ཏེ་བསྡད།
“ད་ ལྟ་ བོད་ ན་ གཅིག་ གྱུར་གྱི་ རྒྱལ་ པོ་ ཞིག་ མེད་ པ་ མི་ མཐོང་ ངམ།
ཁྱོད་ཀྱིས་འདིའི་ཕྱོགས་ལ་བསམ་བློ་བཏང་ཨེ་མྱོང་།” ས་པཎ་གྱི་དྲི་བ་རེ་རེ་
དེས་ནུ་བོ་ཟངས་ཚ་རེ་ཞིག་བློང་བློང་པོར་གྱུར།
ཟངས་ཚ་བསོད་རྒྱལ་གྱིས་མགོ་བོ་འཕྲེད་དུ་གཡུག་གཡུག་བྱེད་བཞིན་
དོན་དེ་འདྲར་བསམ་བློ་ཡེ་ནས་བཏང་མ་མྱོང་བའི་ཚུལ་ཞིག་བསྟན།
157



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག་
“གལ་ཏེ་བོད་ལ་གཅིག་ གྱུར་གྱི་རྒྱལ་པོ་ཞིག་བྱུང་ན་སངས་རྒྱས་ཀྱི་་་
བསྟན་པ་དར་བ་དང་ སེམས་ ཅན་ ལ་ བདེ་ སྐྱིད་འབྱུང་བར་གདོན་མི་ཟ།”
ས་པཎ་གྱིས་ནུ་བོ་ལ་གོ་རྒྱུ་ཁྱད་པར་ཅན་ཡོད་པའི་གཏམ་ཞིག་གསུངས།
“དེ་རེད། དེ་རེད། - བོད་ལ་གཅིག་གྱུར་གྱི་རྒྱལ་པོ་ཞིག་ཡོད་ན་ཅིས་
མ་རུང་།” ཟངས་ཚའི་ཡིད་ལ་གློ་བུར་དུ་སྒོ་གླེགས་ཕྱེ་བ་དང་འདྲ་བར་
འཆར་སྣང་སྣ་ཚོགས་ཤིག་ཤར་བྱུང༌། །
“ཟངས་ཚ་ལགས།” ས་པཎ་གྱིས་ཞལ་རས་སུ་ཧ་ཅང་གཟབ་ནན་གྱི་
མདངས་ཤིག་ཕྱུངས་ཏེ “དེ་རིང་ནས་བཟུང་ཁྱོད་ཀྱིས་འདིའི་ཕྱོགས་སུ་བསམ་
བློ་ ཐོངས། བོད་ མི་ བློ་ གྱོང་ པོ་ ཐམས་ ཅད་ ཆོས་ ཀྱིས་ མི་ ཐུལ་ བ་ དང་།
སྟོབས་དབང་ཐང་ཅན་དག་ཐབས་ཀྱིས་མི་ཐུབ་པ་ཞིག་གང་ན་ཡོད”གསུངས།
“ལགས་སོ།” ཟངས་ཚ་བསོད་རྒྱལ་གྱིས་ཕུ་བོའི་ཐུགས་དགོངས་ནི་
ཇི་འདྲའི་ཡངས་པ་དང་སེམས་རྒྱུད་ནི་ཇི་འདྲའི་དཀར་བ་ཞིག་རེད་ཨང་སྙམ་
ནས་གུས་ཕྱག་ཅིག་ཕུལ་ཏེ་གཟིམ་སྤྱིལ་དཀར་པོ་དང་གྱེས།
བློ་ཕངས་པ་ལ། ཉིན་འགའི་རྗེས་སུ། ཟངས་ཚ་བསོད་རྒྱལ་འཆི་
བདག་བདུད་ཀྱི་ཕོ་ཉའི་གཡབ་མོས་དྲངས་ཏེ་འཇིག་རྟེན་གཞན་དུ་བདེ་བར་
གཤེགས་སོང་། ངོ་མ། འཇིག་རྟེན་གྱི་སྐྱེ་བ་ལ་མགོ་རྔ་ཡོད་ཀྱང་འཆི་བ་ལ་
མགོ་མཇུག་མེད་ཟེར་བ་ནི་ ཅིས་མ་བདེན། ངོ་མ་བཤད་ན། ཁོ་ རང་
དགུང་ལོ་ང་དྲུག་མ་གཏོགས་སོན་མེད་པས་ཞིང་གཞན་དུ་གཤེགས་རན་པའི་
དུས་ཤིག་ག་ལ་ཡིན། འདེགས་པར་དཀའ་བའི་མྱ་ངན་གྱི་ཁུར་བོ་ལྗིད་མོ་
ཞིག་གློ་བུར་དུ་འདི་ལྟར་སྤྱི་བོར་བབས་པས། ཕུ་བོ་ཀུན་དགའ་རྒྱལ་མཚན་
ཡང་རེ་ཞིག་གདུངས་པ་དྲག་པོས་གཟིར་ཏེ་མཚན་མོ་མནལ་མི་ཁུགས་པ་དང་།
158



ལེའུ་བཅུ་པ།
ཧོར་གྱི་ཕོ་ཉ།
.
.
་
་
..
ཉིན་མོ་གསོལ་བཞེས་ཀྱི་དང་བའང་འགག་པར་གྱུར། གལ་ཏེ་ནུ་བོ་ཟངས་
ཚ་ཞིང་གཞན་དུ་མི་གཤེགས་པ་ཡིན་ན་ཁོང་རྣམ་གཉིས་ཀྱིས་བོད་དུ་གཅིག་
གྱུར་གྱི་རྒྱལ་ཁབ་ཅིག་འཛུགས་པར་ལུས་དང་སྲོག་ཀྱང་བློས་བཏང་སྟེ་རྩོལ་བ་
ཚད་མེད་ཅིག་བསྐྱེད་རྩིས་ཡོད།
སྤྱི་ལོ1240ལོར། ཧོར་ཆིང་གི་སེའི་རྒྱལ་རྒྱུད་ཀྱི་དམག་རྣམས་ཐེངས་
གཉིས་པར་དབུས་སུ་བྱོན། གོ་ཐོས་ལྟར་ན་ཁོ་ཚོ་ཐེངས་དང་པོར་བོད་དུ་
རྟོག་དཔྱོད་དུ་ཡོང་ནས་ཕྱིར་ལོག་རྗེས། མདུང་རྩེ་ ཐད་ཀར་མི་ཉག་ ལ་་་
གཏད་དེ་ད་རེག་བར་ཐེངས་གསུམ་ལ་ཁྱོད་ཤི་ང་གསོན་གྱི་གཡུལ་འགྱེད་ཆེན་
པོ་བྱས་པ་ཡིན་པར་འདུག་ལ། མཐར་མི་ཉག་རྒྱལ་པོ་ལྔ་ལམ་དུ་བརྫངས་
ཤིང་། དེའི་ཡུལ་གྲུ་མཐའ་དག་དབང་དུ་བསྒྱུར་རྗེས་ཧོར་རྒྱལ་པོས་རང་གི་
སྲས་གོ་དན་ཟེར་བ་ཞིག་མི་ཉག་གི་རྒྱལ་པོར་བསྐོས་པ་རེད། ཐེངས་འདིའི་
ཧོར་དམག་ཐམས་ཅད་ནི་རྒྱལ་པོ་གོ་དན་གྱིས་བྱང་ངོསི ནས་བཏང་བ་ཡིན་
ལ། རུ་འདྲེན་ གྱི་ དཔོན་ པོའི་ མིང་ ལ་ དོར་ རྟ་ ནག་ པོ་ ཞེས་ འབོད་ ཅིང་།
དམག་གི་གྲངས་ལ་བོད་པ་འགའ་རེས་བཤད་ན་ཁྲི་ཚོ་གསུམ་འདུག་ཟེར་ལ།
ཡང་འགའ་ཞིག་གིས་ཁྲི་ལྔ་ལྷག་ཡོད་པར་ཡང་བཤད། གང་ལྟར་ཀྱང་ཁོ་ཚོ་
ཐེངས་འདིར་ཡང་བྱང་ལམ་བརྒྱུད་དེ་བོད་དབུས་འཕན་ཡུལ་ལ་སླེབས། དེ་
གའི་ཡུལ་མི་རྣམས་འཇིགས་ཏེ་བྲོས་བྱོལ་བྱས་ཤིང་བྲོས་ཀྱང་མ་ཐར་བ་རྣམས་
དམར་གསོད་བཏང་། རྒྱུ་དང་ནོམ་པ་ཐམས་ཅད་འཕྲོག་བཅོམ་བྱས། རྭ་
སྒྲེང་དང་རྒྱལ་ལྷ་ཁང་སོགས་མེར་བསྲེགས། བཙུན་པ་སོ་སྟོན་ཟེར་བ་གཙོ་
བྱས་པའི་བླ་བཙུན་ལྔ་བརྒྱ་ལྷག་བཀྲོངས་ནས་དགོན་པའི་ནང་དུ་དམག་འཐབ་
གོ་དན་གྱིས་བཟུང་བའི་མི་ཉག་གི་ཡུལ་ལ་བྱང་ངོས་ཀྱང་ཟེར།
159



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
དྲག་པོ་བྱུང༌། མི་རོ་ས་ལ་བརྡལ་ཞིང་ཁྲག་དྲོན་གྱིས་འཛིན་མ་བརླན་སྐབས་
དེར་སྤྱན་སྔ་གྲགས་པ་འབྱུང་གནས་ཀྱིས་ལ་དུན་ཐང་ཟེར་བའི་གནས་སུ་བྱོན་
ཏེ་ཧོར་དམག་རྣམས་ལ་བསུ་བས་སྣེ་ལེན་ལེགས་པོ་མཛད་པས་རེ་ཞིག་འཁྲུག་
པ་ཞི་བར་གྱུར། སྟོབས་འབྱོར་དང་མངའ་ཐང་ཆེ་བའི་འབྲི་གུང་པ་ནས་
མགོ་བཏགས་ཞུས་པས། དབུས་ཀྱི་ཡུལ་ཉི་ཚེ་བའི་དཔོན་པོ་དང་བླ་མ་དག་
གིས་ཀྱང་མྱུར་དུ་ཧོར་ལ་གསེར་དངུལ་དང་སེམས་ཅན་ལ་སོགས་པའི་རྫོངས་
པ་ཕུལ་ཏེ་མགོ་མི་འདོགས་ཐབས་མེད་བྱུང་།
དེ་ནས་ཧོར་དམག་རྣམས་གཙང་ཕྱོགས་སུ་སྤྲིན་ནག་འཕྱུར་འཕྱུར་དང་
གློག་དམར་འཁྱུག་འཁྱུག་གིས་གཤེགས། དེ་གའི་མི་དཔོན་དྲག་ཞན་ཀུན་
ཀྱང་ཅི་བྱ་གཏོལ་མེད་དུ་གྱུར་ཏེ་མགོ་བཏགས་ཞུས། མཐར་ལོ་གཅིག་གི་
དུས་ཀྱང་མ་འགོར་བར་ཤར་ཀོང་པོ་ཡན་ནས་ནུབ་བལ་བོ་དང་ལྷོ་མོན་ལ་ཐུག་
གི་ཚུན་ཆད་ཀྱི་བོད་རྣམས་མངའ་འོག་ཏུ་བསྡུས་པ་ན། ཕྱོགས་བཞི་མཚམས་
བརྒྱད་དུ་ཐོར་བའི་ཡུལ་སྡེའི་མགོ་དཔོན་དང་ཆོས་ལུགས་གྲུབ་མཐའ་སོ་སོའི་
ཚབ་བྱེད་མི་སྣ་གཞན་རྣམས་ཀྱིས་ཀྱང་སང་ཕྱིན་རྒྱལ་པོའི་བཀའ་ལས་འདའ་
བ་མེད་པ་དང༌། ཁྲལ་དང་འདབ་ནོར་དུས་ལྟར་སྤྲོད་རྒྱུ་ཁས་བླངས།
དེ་ནས་དོར་རྟ་ནག་པོས་མདོ་དབུས་ཁམས་གསུམ་གྱི་ཡུལ་གྱི་གནས་བབ་
ལ་ཞིབ་དཔྱད་ལེགས་པོ་བྱས། རི་ཆུ་ནགས་གསུམ་གྱི་བཀོད་པ་ལ་ལེགས་
པར་གཟིགས། ཡུལ་དཔོན་དང་སྐུ་དྲག་དག་གི་གནས་ཚུལ་ལ་རྒྱུས་ལོན་
མཛད། ཆོས་ལུགས་དང་གྲུབ་མཐའི་བྱུང་བ་ལ་བརྟག་དཔྱད་གནང་། བླ་
མ་དང་ཆོས་པའི་རྣམ་ཐར་ལ་ལེགས་པར་གསན་ཞིང་དམག་གི་དཔུང་ཆེན་པོ་
སླར་རང་གི་གནས་སུ་བསྐོར་ནས་རྒྱལ་པོ་གོ་དན་ལ “དེང་སང་བོད་ན་དགེ་
160



ལེའུ་བཅུ་པ།
ཧོར་གྱི་ཕོ་ཉ།
འདུན་གྱི་སྡེ་ནི་བཀའ་གདམས་པ་ཆེ། ངོ་བསྲུང་ནི་སྟག་ལུང་ཆོས་རྗེ་མཁས།
གཟི་བརྗིད་ནི་འབྲི་གུང་སྤྱན་སྔ་ཆེ། ཆོས་ནི་ས་སྐྱ་པཎྜི་ཏ་མཁས་བར་་་་་
འདུག” ...... ཅེས་རང་གི་མཐོང་ཐོས་མྱོང་གསུམ་ཐམས་ཅད་ལུས་པ་མེད་
པར་ཡར་ཞུ་བྱས།
རྒྱལ་པོ་གོ་དན་གྱི་བསམ་པར་ལོ་ངོ་གཅིག་ཙམ་གྱི་ཡུན་ལ་བོད་ཡོངས་
དབང་དུ་བསྡུས་པ་ནི་ཤིན་ཏུ་ངོ་མཚར་བའི་གནས་ཡིན་ལ། ཞུ་འབུལ་བྱས་
པའི་གནས་ཚུལ་གྱི་ནང་དོན་ཡང་ཕུན་སུམ་ཚོགས་པ་ཡིན་པས་ཐུགས་རབ་ཏུ་
དགྱེས་ཏེ། བློན་པོ་དོར་རྟ་ནག་པོར་བྱ་དགའ་གྱ་ནོམ་པས་གཟེངས་བསྟོད་
ཆེས་ཆེར་གནང༌། །
ཡིན་ན་ཡང་། དབང་དང་དྲག་གིས་ཁོངས་སུ་བསྡུས་པ་ནི་དར་ཅིག་
གི་རྒྱལ་ཁ་ཡིན་པ་ལས་དེ་ལ་ཕུ་ཐག་རིང་པོ་མེད་པས། ལོ་འགའ་འགོར་རྗེས་
དབུས་གཙང་ཁམས་གསུམ་གྱི་ཡུལ་འགའ་རེ་ནས་ཧོར་གྱི་ཡུལ་དུ་ལོ་རེར་དཔྱ་
ཁྲལ་དང་འདབ་ནོར་མ་ཕུལ་བའི་སྣང་ཚུལ་བྱུང་ལ། བོད་ཀྱི་ཡུལ་ཉི་ཚེ་བ་
དག་གི་མི་དཔོན་རྣམས་ཀྱི་བར་དུའང་སྔར་བཞིན་འཁྲུག་རྩོད་རྒྱུན་མ་ཆད།
རྐུན་ཇག་དང་ཆོམ་པོའི་ལས་བྱེད་མཁན་དག་གི་བྱ་བ་ཡང་མཚམས་མ་བཞག་
པར་མ་ཟད། ཐ་ན། གྲུབ་མཐའི་ཕྱོགས་ཞེན་ལ་མོས་པའི་བླ་བཙུན་དག་
གི་བར་དུའང་འགལ་བ་སྣ་ཚོགས་བྱུང་བས་ཧོར་གྱིས་བོད་ཡུལ་དབང་དུ་
བསྡུས་པ་དེ་ནི་ཕྱིའི་རྣམ་པའི་སྟེང་གི་རི་མོ་ཞིག་ཏུ་གྱུར།
སྤྱི་ལོ1244ལོར། སླར་ཡང་དོར་རྟ་ནག་པོ་དང་རྒྱ་སྨན་ཟེར་བའི་རུ་
དཔོན་གཉིས་ཀྱིས་ཧོར་གྱི་དམག་ཚོགས་ཤིག་གི་སྣེ་དྲངས་ཏེ་ ས་སྐྱར་བྱོན།
ཁོ་ཚོས་ཐེངས་འདིར་གཡུལ་གྱི་སྦྱོར་བ་སྤེལ་རྩིས་མི་བྱེད་པར་ཞི་ཞིང་དུལ་བའི་
161



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
རྣམ་འགྱུར་གྱིས་ས་སྐྱ་པཎ་ཆེན་ཀུན་དགའ་རྒྱལ་མཚན་ལ་གུས་ཕྱག་མཛད་པ་
དང་ཕྱག་རྟེན་དང་རྫོངས་པ་ཕུལ་ཏེ་བསྙེན་བཀུར་བྱས།
ནང་གཉེར་བ་ཤཱཀྱ་བཟང་པོ་ལ་སོགས་པས་ལྷག་བསམ་རྣམ་དག་གིས་ཁོ་
ཚོར་རོ་བཅུད་ཕུན་སུམ་ཚོགས་པའི་ཟས་སྣ་མི་འདྲ་བ་མང་པོ་བཤམས་ཤིང་།
འབྲུ་སྣ་ལྔ་ཡི་ཉིང་བཅུད་འདུས་པའི་བདུད་རྩི་ལེགས་པར་དྲངས་ཏེ་སྣེ་ལེན་
གང་ལེགས་མཛད། དེར་མཐའ་འཁོར་གྱི་མི་ཚོགས་རྒྱ་མཚོ་འདུས་ པའི་་་
དབུས་སུ། རྒྱ་སྨན་གྱིས་ཁྲ་དང་འདྲ་བའི་ཞྭ་མོ་ཕུད་ཅིང་སྐད་ཀྱི་གདངས་ལ་
བརྗིད་བསྣན་ཏེ་ཐེངས་འདིའི་ཡོང་དོན་གྱི་གཙོ་བོ་རགས་ཙམ་མཚམས་སྦྱོར་
བྱས་རྗེས། ཕུ་ཐུང་ལས་རྒྱལ་པོའི་བཀའ་ཤོག་ཅིག་བླངས་ཏེ་བསྒྲགས་པར།
“ཧོར་གྱིས་ཕུལ་བའི་འཇའ་ས་གདན་འདྲེན་མ། ཚེ་རིང་གནམ་གྱི་
ཤེད་མོང་ལ་བསོད་ནམས་ཆེན་པོའི་དཔལ་ལ་བརྟེན་ནས་རྒྱལ་པོ་ངེད་ཀྱི་ལུང་།
ས་སྐྱ་པཎྜི་ཏ་ཀུན་དགའ་རྒྱལ་མཚན་ལ་གོ་བར་བྱེད་པའི་གཏམ། ངེད་ཕ་མ་
དང་གནམ་སའི་དྲིན་ལན་འཇལ་བའི་ཕྱིར་ལམ་གྱི་བླང་དོར་མ་ནོར་བ་སྟོན་
ཤེས་པའི་བླ་མ་ཞིག་དགོས་པ་བརྟག་པ་བྱས་དུས་ཁྱོད་དུ་འདུག་པས། ལམ་
གྱི་དཀའ་ཚེགས་ལ་མི་བལྟ་བར་ཡོང་དགོས། གལ་ཏེ་ན་སོ་རྒས་ཟེར་ན་སྔོན་
ཐུབ་པའི་དབང་པོས་སེམས་ཅན་གྱི་དོན་དུ་ལུས་གྲངས་མེད་སྦྱིན་པར་གཏོང་
བ་ཇི་ཙམ། ཁྱོད་ཀྱིས་ཆོས་གོ་བའི་དམ་བཅའ་དང་ཨེ་འགལ། ངས་མཐའི་
ཁྲིམས་ར་བླངས། དམག་དཔུང་ཆེན་པོས་བརྡ་དེད་བྱས་ནས་སེམས་ཅན་
མང་པོ་ལ་གནོད་པ་བྱས་ན་མི་སྐྲག་པ་ཨེ་ཡིན། དེས་ན་སངས་རྒྱས་ཀྱི་བསྟན་
པ་དང་སེམས་ཅན་མང་པོ་སོམས་ལ་ཁྱོད་མགྱོགས་པོར་ ཤོག ཉི་མ་ནུབ་
ཕྱོགས་ཀྱི་བན་དེ་ནམས་ཁྱོད་ཤེས་སུ་འཇུག་པ་ཡིན། གནང་སྦྱིན་ལ་དངུལ་
1 62



ལེའུ་བཅུ་པ། ཧོར་གྱི་ཕོ་ཉ།
བྲེ་ཆེན་ལྔ། གོས་ཆེན་གྱི་ཆོས་གོས་མུ་ཏིག་གི་ཚོམ་བུ་ཅན་མུ་ཏིག་སྟོང་ཕྲག་
དྲུག་དང་ཉིས་བརྒྱ། གོས་ལུ་ཧང་གི་རིང་འགག་ལྷམ་འབོབ་དང་བཅས་པ།
ཁ་ ཏི་ ཁ་ ཚང་ མ་ ཡུག་ གཉིས། གོས་ ཆེན་ སྣ་ ལྔ་ ཡུག་ ཉི་ ཤུ་ རྣམས་ ཡོད།
འདིའི་ལོན་ལ་རྡོར་སྲི་མགོན་དང་། དབོན་ཇོ་དར་མ་གཉིས་བཏང་བ་ཡིན།
འབྲུག་ལོ་ཟླ་བ་བརྒྱད་པའི་གནམ་གང་ལ་བྲིས”ཞེས་སོ། །
ལུང་དེ་ནི་གནམ་ལྕགས་ཐབ་ཁུང་དུ་ལྷུང་བ་ལྟར་ས་སྐྱ་པ་རྣམས་རེ་ཞིག་
ཧ་ལས་ཤིང་ཧོན་ཐོར་བར་བྱས་པ་དང༌། དགུན་གྱི་བུ་ཡུག་བཞིན་ཤ་དང་
རུས་པའི་གཏིང་ལ་ཟུག་ཅིང་། སྙིང་ཁོང་ལ་གྲང་ཤུར་ཤུར་གྱི་ཚོར་བ་ཐུན་
མོང་དུ་བྱིན། འོན་ཀྱང་། ས་པཎ་ཀུན་དགའ་རྒྱལ་མཚན་ནི་གངས་རིའི་
རྩེ་ན་ཀྲོང་ངེར་འགྱིང་བའི་སྡེར་ཆགས་ཀྱི་རྒྱལ་པོ་བཞིན་གསེར་ཁྲིའི་ཕང་ནས་
འགུལ་ཙམ་ཡང་མི་བྱེད་པར་སྔར་བཞིན་འཇིགས་པ་མེད་པའི་གཟི་བྱིན་གྱིས་
བཞུགས་ལ། ཡུད་ཙམ་ནས་ཁོང་གི་སྤྱན་གྱི་རྒྱལ་མོས་མི་ཚོགས་ལ་གཟིགས་
ཙམ་བྱས་ ཤིང་། དུངས་ཤིང་བརྩེ་ལ་གུས་ཤིང་དད་པའི་མིག་ཟུང་གྲངས་
མེད་ཀྱིས་སྐྱོ་བའི་མཆི་མ་དང་བཅས་ཁོང་ལ་ཧུར་རེར་ཅེར་འདུག་པ་མཐོང་
ནས་གློ་བུར་དུ་ཞལ་རས་ཀྱི་མདངས་སྐྱ་ཐལ་ལེར་གྱུར་སོང་། །
ཧོར་གོ་དན་རྒྱལ་པོ་ནི་ཇི་འདྲའི་སྤྱང་ཞིང་ཐབས་ལ་མཁས་པ་ཞིག་རེད་
ཨང་། ཁོས་བོད་པ་རྣམས་དྲག་སྦྱོར་གྱིས་མི་ཐུབ་པ་མཁྱེན་ནས་ཆོས་ཀྱིས་གོ་
བསྐོན་བློ་འགུག་གཏོང་ཆེད། གཅིག་ནས་ཆོས་ལ་མཁས་བའི་མི་སྣ་ཞིག་
གདན་འདྲེན་ཆེད“ ཕ་མ་དང་གནས་སའི་དྲིན་ལན་འཇལ་བའི” ལས་ཤིག་
སྒྲུབ་དགོས་པར་ཁ་ གཡར། གཉིས་ནས་ ས་པཎ་ཀུན་ དགའ་རྒྱལ་མཚན་
དགུང་ལོ་མཐོ་བ་དེ་ཡང་ཕེབས་མི་ཐུབ་པའི་རྒྱུ་རྐྱེན་དུ་བརྩིས་མི་ཆོག་པར་བྱས།
163



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
གསུམ་ནས་ཟང་ཟིང་གི་འབུལ་བ་དང་ལེགས་སྐྱེས་གྱ་ནོམ་པས་མགུ་བར་བྱས།
ཡིན་ན་ཡང་ས་པཎ་ཀུན་དགའ་རྒྱལ་མཚན་གྱིས་གཡོ་ཐབས་དེ་དག་མི་མཁྱེན་
པ་ག་ལ་སྲིད། འོན་ཀྱང༌། འཇིག་རྟེན་པའི་ཁ་དཔེར་ཡང “ རྒྱལ་པོའི་
བཀའ་ལ་ཡར་ཞུ་མེད། རི་གཟར་རྦབ་ལ་གྱེན་བཟློག་མེད”ཟེར་བས་ད་ནི་
བྱ་ཐབས་ཅི་བྱས་ན་དྲག་ཨང་།
དེ་ནས་བཟུང་། རྒྱལ་པོའི་བཀའ་ལུང་དེས་ས་པཎ་ཀུན་དགའ་རྒྱལ་
མཚན་ལ་ཞོགས་པ་གཟིམ་ཁྲི་ལས་བཞེངས་པའི་དུས་ནས་མཚན་མོ་མནལ་དུ་
གཟིམས་པའི་བར་ཐུགས་ལྷོད་པོར་གནས་པའི་གོ་སྐབས་མི་སྟེར། ནམ་རྒྱུན་
ཚོགས་པའི་དབུས་དང་ལྷ་ཁང་དང་མཆོད་ཁང་། གཙུག་ལག་ཁང་། ཐ་
ན་ལམ་དུ་ཕྱགས་ཕེབས་པའི་ སྐབས་གང་ཡིན་ཀྱང་ཁོང་གི་སྤྱན་མདུན་དུ་་་
གསེར་ཡིག་པས་ཁ་ནས་མཆིལ་ཟེགས་འཐོར་བཞིན་བཀའ་ལུང་བསྒྲགས་པའི་
བཟོ་ལྟ་དེ་དང་སྙན་འགྲམ་དུ་བྲག་ཅར་འཁྱིལ་བའི་སྐད་སྒྲ་དེ་ལས་ཐོས་རྒྱུ་མེད་
པར་གྱུར། སྐབས་དེ་དག་ཏུ་ཁོང་གིས་བླ་མ་དམ་པ་རྗེ་བཙུན་གྲགས་པར་
གསོལ་བ་རྩེ་གཅིག་ཏུ་བཏབ་སྟེ་དོན་གྱི་གནད་ཀ་འདིར་བླང་དོར་འབྱེད་པའི་
ལུང་བསྟན་ཞིག་བྱུང་ན་ཅི་མ་རུང་དགོངས་ཀྱིན་ཡོད། །
ངོ་མཚར་བ་ལ། མདང་གི་ནམ་གྱི་གུང་ལ་རྗེ་བཙུན་གྲགས་པ་འཛུམ་
དམུལ་ལེར་ས་པཎ་གྱི་མནལ་ལམ་དུ་ཕེབས་བྱུང་། ཁོང་གིས་ཐུགས་རྗེའི་
ཕྱག་ཟུང་རིང་དུ་བརྐྱངས་ཏེ་ཚ་བོའི་དཔུང་བ་ནས་སྐྱོར་ཏེ “ཁྱེད་ཉིད་ཐེ་ཚོམ་
མེད་པར་ཧོར་གྱི་ཡུལ་དུ་ཕེབས་དང༌། ཉིད་ཀྱི་གདུལ་བྱ་ཐམས་ཅད་དེ་གར་
རྒྱས་པར་འགྱུར་རོ། །” ཞེས་གསུངས། །
དེ་ནས་ས་པཎ་ཀུན་དགའ་རྒྱལ་མཚན་གྱིས་ཕོ་ཉ་མངགས་ཏེ་འབྲི་གུང་
164



ལེའུ་བཅུ་པ། ཧོར་གྱི་ཕོ་ཉ།
པ་དང་། ཚལ་པ། སྟག་ལུང་པ། ཀརྨ་པ། ཕག་མོ་གྲུ་པ་སོགས་ཀྱི་བླ་
མ་ཆེ་ཁག་རྣམས་སྤྱན་དྲངས་ཏེ་རང་ཉིད་ཀྱི་དགོངས་པ་མཐའ་དག་ཇི་བཞིན་
དུ་གསུངས་པ་དང༌། ཚང་མའི་མདུན་དུ་ཧོར་དུ་ཕེབས་ན་ལེགས་མིན་གྱི་
གྲོས་གཞི་བཏོན། །
“ཧོར་ནི་སྐྱེ་བོ་གདུག་པ་ཅན། བླང་དོར་གནས་ལ་དུད་འགྲོ་བས་
རྨོངས། སྙིང་རྗེ་ནི་ལས་ཀྱི་གཤིན་རྗེ་བས་ཀྱང་ཆུང་། ལུས་ཀྱི་རྩལ་ནི་་
གནོད་སྦྱིན་ལས་ཀྱང་ཆེ... བདུད་ཀྱིས་བརླམས་པ་མིན་ན་དེ་གར་སུ་ཞིག་
ཕེབས།” ཀརྨ་པས་ཚིག་གི་མགོ་གླེང་སྟེ་ཧ་ཅང་འཇིགས་འཇིགས་ཤིག་་་་
བཤད། །
“འོ་ལོས། ཧོར་གྱིས་བོད་ཀྱི་བླ་བཙུན་མང་པོ་ཞིག་བསད་ཅིང་དགོན་
སྡེ་དུ་མ་གཏོར་ཏེ་ཆོས་ལོག་འབའ་ཞིག་བྱེད། འདི་ལ་མཆོད་གནས་སུ་འགྲོ་
བ་ནི་འོས་མ་ཡིན།” སྟག་ལུང་པས་ཀྱང་སྙིང་ལ་ཁོང་ཁྲོའི་མེ་ལྕེ་འབར་
བཞིན་དུ་ཀརྨ་པའི་ཚིག་རྩ་མནན། །
“ངས་བལྟས་ན་དེ་ནི་ཧོར་གྱི་དུས་ཡུན་ཐུང་ངུ་ཞིག་གི་དྲག་པོའི་ཐབས་
རེད། གོ་ཐོས་ལྟར་ན་ཁོ་ཚོ་ཆོས་ལ་དད་ཅིང་རྒྱུ་འབྲས་བརྩི་བར་དགའ་ཟེར།
ངེད་ཀྱི་གཙང་བ་དུང་ཁུར་བ་དབང་ཕྱུག་བཀྲ་ཤིས་ཟེར་བའི་བླ་མ་ཞིག་སྔར་མི་
ཉག་རྒྱལ་པོའི་བླ་མཆོད་དུ་སོང་མོད། ཧོར་གྱིས་མི་ཉག་བཅོམས་རྗེས། ཧོར་
དུ་ཡུན་རིང་བཞུགས་ལ་ཀུན་གྱིས་ཁོང་ལ་བསྙེན་བཀུར་ཚད་མེད་བྱེད་པར་
འདུག་ཟེར།” ཚལ་པས་སྐད་ཆ་བདེན་བདེན་ཅོག་ཅོག་ཅིག་ལབ།
“ཧོར་གྱི་གནས་བབ་ལ་བལྟས་ན། མཆོད་གནས་སུ་ཕེབས་དགོས་པ་
ནི་གཡོལ་དུ་མེད་པའི་ལས་ཤིག་རེད། ས་པཎ་ཧོར་ལ་མཚམས་སྦྱོར་བྱེད་
165



//
་
་
གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
མཁན་ནི་ང་ཡིན། ངས་བལྟས་ན་ད་ལྟ་བོད་ན་ཁོང་ལ་གུས་བཀུར་མི་བྱེད་
པའི་མི་མེད་པས་ཧོར་གྱི་བླ་མཆོད་དུ་ཁོང་རང་ཕེབས་ན་བོད་ཀྱི་འགྲོ་དོན་ཡང་
འཁྱོངས་ངེས་ཡིན། འབྲི་གུང་སྤྱན་སྔ་པས་རེ་ཞིག་བཤད་མཚམས་བཞག་
རྗེས་ཡང“ སེམས་ཁྲལ་བྱེད་དགོས་པ་ནི་ཁོང་དགུང་ལོ་མཐོ་བ་དེ་རེད”ཟེར།
“དགུང་ལོ་བགྲེས་ཀྱང་མ་ཕེབས་ན་ག་ལ་འགྲིག མཇུག་མཐར་་་་
དམག་དཔུང་ ཆེན་པོས་བརྡ་དེད་བྱས་ན་དེ་དུས་བོད་ལ་ ཐབས་ ཅི་ ཡོད།”
ཕག་མོ་གྲུ་པའི་བླ་མ་དེས་ཞལ་རས་སུ་ཧ་ཅང་སྐྱོ་བའི་ཉམས་ཤིག་བསྟན།
“ངས་བལྟས་ན་ཕེབས་མི་ཕེབས་ནི་གླེང་རིན་མེད་པའི་དོན་ཞིག་རེད།
གལ་ཏེ་ས་པཎ་ཁྱེད་ལ་ཕེབས་འདོད་ཀྱི་ཐུགས་འདུན་ཡོད་ན་སྐུ་རྐྱང་དུ་ཕེབས་
པས་མི་འགྲིག་པར་དབུས་གཙང་ཁམས་གསུམ་གྱི་དགོན་སྡེ་དག་ནས་མི་ཚབ་
འགའ་རེས་ཧོར་གྱི་གནས་བར་དུ་སྐྱེལ་མ་བྱེད་དགོས། དེ་ལྟར་མ་བྱས་ན་
ཁོང་གིས་སྐུ་ལུས་ཀྱིས་ག་ལ་ལྕོགས།” སྤྱན་སྔ་གྲགས་པས་སླར་ཡང་སྔར་གྱི་
ཚིག་མཚམས་ལ་མཐུད་པ་ལྟར་དེ་ལྟར་བཤད།
སྐུ་མགྲོན་རྣམས་ཀྱིས་གཅིག་ཁ་གཅིག་གིས་འཕྲོག་སྟེ་རང་རང་གི་བསམ་
ཚུལ་དང་འཆར་སྣང་སྣ་ཚོགས་གླེང་ཅི་ཐུབ་བྱེད། །
སྐབས་ཤིག་ལ། ས་པཎ་ ཀུན་དགའ་རྒྱལ་ མཚན་ གྱིས་ད་གཟོད་སྐུ་་
མགྲོན་རྣམས་ཀྱིས་རང་རང་གི་རྩ་བའི་དགོངས་གཞི་བརྗོད་ཚར་བ་རྟོགས་ཏེ
“ སྐུ་མགྲོན་རྣམ་པ་མཁྱེན། ད་ལྟ་ང་ཚོ་བོད་ལ་མཁོ་བ་ནི་གཅིག་གྱུར་གྱི་རྒྱལ་པོ་
ཞིག་རེད། དེས་ན་བོད་རྣམས་ཧོར་གྱི་དབང་དུ་གྱུར་བ་ལ་སྐྱོ་དགོས་དོན་མི་
འདུག གཙོ་བོ་ནི་གནས་སྐབས་འདིར་ང་ཚོས་ཧོར་གྱི་དཔུང་སྟོབས་སྤྱད་དེ་
བོད་མགོ་ནག་པ་རྣམས་ལ་གཅིག་གྱུར་གྱི་རྒྱལ་པོ་ཞིག་སྐོ་ཐབས་བྱེད་རྒྱུ་དེ་རེད།
166



ལེའུ་བཅུ་པ།
ཧོར་གྱི་ཕོ་ཉ།།
，
-
-
---
L་
གནས་སྐབས་སུ་བོད་ཀྱི་རྒྱལ་པོ་ཧོར་གྱིས་བྱས་ཀྱང་ཐམས་ཅད་བཀའ་ཁྲིམས་
གཅིག་ལས་འདའ་བ་མེད་པར་དམ་པའི་ལྷ་ཆོས་དང་འཇིག་རྟེན་མི་ཆོས་ཀྱི་
བསྟན་པ་དར་ཞིང་འབངས་རྣམས་རབ་ཏུ་སྐྱིད་པ་བྱུང་ན་དེ་ཡང་དགེ་བ་ཞིག་
མིན་ནམ”ཞེས་གསུངས། །
ས་པཎ་གྱིས་དྲི་མ་མེད་པའི་གསུང་དེ་དབུགས་ཐེངས་གཅིག་གིས་སྨྲས་པ་
ན། བླ་དཔོན་གཞན་རྣམས་ནི་འགའ་ཞིག་གིས་མགོ་བོ་ནང་དུ་ལྡེམ་ལྡེམ་
བྱས་ཏེ་ཤིན་ཏུ་འཐད་པའི་རྣམ་འགྱུར་སྟོན་པ་དང་། རེ་གཉིས་ཙམ་ནི་ཁོང་
གི་ཐུགས་དགོངས་ཀྱིས་དང་བ་ཅིག་ཅར་དུ་དྲངས་པས་རེ་ཞིག་སྨྲ་བ་ཅི་ཡང་
མེད་པར་ལུས།
ས་པཎ་ ཀུན་དགའ་རྒྱལ་མཚན་ཧོར་དུ་འབྱོན་པར་ཁས་བླངས་པའི་་
གཏམ་ཏེ་མཇུག་མཐར་ས་སྐྱ་པའི་ཡུལ་གྲུ་ཀུན ཏུ་ཁྱབ། ཁོང་གི་སློབ་མ་་་
རྣམས་གཅིག་འཕྲོ་གཅིག་ཏུ་ཡོང་ནས་དེ་ལྟར་ཕེབས་མི་ཉན་པའི་ཞུ་བ་བྱས་
ཤིང་། རང་ཉིད་ལ་མགོན་དང་སྐྱབས་མེད་པའི་སྡུག་བསྔལ་ཤུབ་བུར་བཟླས་
ཏེ་ཡན་ལག་ལྔ་བོ་ས་ལ་གཏུགས་པའི་ཕྱག་གྲངས་མེད་མཛད་ལ། སྲིང་མོ་
བཟོད་པ་རིང་མོ་ཡང་ཡོང་ནས“ཁྱེད་བདུད་ཀྱིས་བསླུས་འདུག”ཟེར་ནས་
ཡང་དང་བསྐྱར་གྱིས་ཞུ་བ་མཛད་ཀྱང་ཕན་པ་ཅི་ཡང་མ་བྱུང་བས་ ཐེངས་་
འགར་བརྒྱལ་ནས་དྲན་པའི་དབང་བོ་ཤོར།
དོ་དགོང་ནི་ཚེས་བཅོ་ལྔའི་མཚན་མོ་སྟེ། སྔོ་ཞིང་བསངས་པའི་ནམ་
མཁའ་ན་འོད་ཀྱི་གཟེགས་མ་མེ་སྟག་ལྟར་མཆེད་པའི་རྒྱུ་སྐར་གྱི་ཚོགས་ཁྲ་ལམ་
མེར་མཆིས། རྒྱུ་སྐར་གྱི་དབུས་སུ་བཞུགས་པའི་ཉ་གང་ཟླ་བ་ནི་དངུལ་གྱི་
སྡེར་ མ་ སྒོར་མོ་ཞིག་དང་འདྲ་ བར་ འོད་ དཀར་ཕྱོགས་ བཞིར་འགྱེད་ ཅིང་།
167
왜



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
ཟླ་བའི་དཀྱིལ་འཁོར་གྱི་རི་བོང་བྱང་ཆུབ་སེམས་དཔའ་དེས་ཙོག་པུར་མི་ཡུལ་
ལ་ གཟིགས་མོ་གནང་གིན་ཡོད་ལ། གཟིམ་སྤྱིལ་དཀར་པོའི་སྒེའུ་ཁུང་ གི་
ངོགས་སུ་འོད་ཀྱི་དཀར་ཐིག་ས་བོན་ཙམ་ཞིག་གཏོར་ཏེ་ས་པཎ་ཀུན་དགའ་
རྒྱལ་མཚན་ཧོར་དུ་འགྲོ་བའི་སྙིང་སྟོབས་ལ་བསྔགས་བརྗོད་བྱེད་པའམ་ཡང་ན
“བདུད་དང་འབྲེལ་བའི”ལས་ལ་སྨ་འབེབས་གནང་གིན་ཡོད་པ་འདྲ།
ས་པཎ་ཀུན་དགའ་རྒྱལ་མཚན་གྱིས་དབུ་སྒེའུ་ཁུང་གི་ཕྱི་རོལ་ལ་བསྲིངས་
ཏེ་བར་སྣང་གི་མཐོངས་ལ་གཟིགས་ནས་ཉ་གང་ཟླ་བ་ཉམས་དགའ་བ་དེ་་
མཐོང་རྗེས་ཐུགས་ལ་སྔར་ལས་ལྷག་པའི་དགའ་བདེའི་དྲོད་ཅིག་འཕྱུར་འོངས་
ལ། རང་གི་གནས་སྐབས་ཀྱི་འགན་ཐམས་ཅད་ཡོངས་སུ་གྲུབ་པའི་སྣང་བ་
ཞིག་སྐྱེས་བྱུང་། ཁོང་གི་གནས་སྐབས་ཀྱི་བྱ་བ་གང་ཞིག་གྲུབ་པ་ཡིན་ནམ།
འོ། དེ་ནི་སྨར་ཁམས་ཀྱི་ཡུལ་ན་བཞུགས་པའི་བླ་མ་འགྲོ་མགོན་རིན་ཆེན་ལ་
ད་སོ་མ་ཞུ་ཡིག་ཅིག་བྲིས་ཚར་བ་དེ་རེད། སྤྱིར་ཁོང་གིས་བླ་མ་དེ་ལ་ཕྱག་
ཡིག་སྤེལ་དོན་ཆེར་མེད་མོད། འོན་ཀྱང་ཉེ་སྔོན་ཁོང་གིས་ གྲོས་དེ་བྱེད་་་་
སྐབས་དབུས་གཙང་མངའ་རིས་དང་བཅས་པའི་དགེ་བའི་བཤེས་གཉེན་དང་
བླ་མ་ཚོ་མ་གཏོགས་གདན་འདྲེན་མ་ཐུབ་ལ། ཁམས་ཀྱི་ཡུལ་ནས་ཁོང་ཉིད་
ཧོར་དུ་འགྲོ་རྒྱུ་ཡིན་པ་ད་དུང་རྟོགས་མེད་པས་ཡུལ་དེ་ནས་ཀྱང་སྐུ་ཚབ་ཏུ་རུང་
བའི་བླ་མ་ཞིག་གི་རྒྱབ་སྐྱོར་ཐོབ་ན་ཕྱིས་སུ་ཁོང་ཉིད་ཀྱིས་ཧོར་ཡུལ་དུ་བོད་ཡུལ་
སྤྱིའི་དོན་མཛད་སྐབས་ཡི་རང་དང་གུས་བཀུར་ཐོབ་ངེས་ཡིན་སྙམ་ནས་དེ་
ལྟར་བྲིས་པ་རེད། ཕྱག་ཡིག་དེའི་ནང་དོན་ནི་འདི་ལྟ་སྟེ།
“ ཨོཾ་སྭསྟི་སིདྡྷཾ། བླ་མ་དང་འཇམ་པའི་དབྱངས་ལ་ཕྱག་འཚལ་ལོ།
.....དཔལ་ལྡན་ས་སྐྱ་པཎྜི་ཏས་ཞིང་ཁམས་རྣམ་པར་དག་པ། ཤར་
168.



ལེའུ་བཅུ་པ།
ཧོར་གྱི་ཕོ་ཉ།
ཕྱོགས་ཀྱི་རྒྱུད་ས་གཞི་དགོས་འདོད་འབྱུང་བ་སྨར་ཁམས་ཀྱི་ཆ། ཆུ་ཀླུང་
དལ་གྱིས་འབབ་པ་ཟླ་ཆབ་དཀར་མོའི་ངོགས། ཕྱོགས་ཀུན་ རིན་པོ་ཆེའི་
གཏེར་ཁང་དུ་མ་དང་ལྡན་ཞིང་། འབྲུ་སྣ་ཚོགས་ཀྱི་འབྱུང་ཁུངས།.... ལྷའི་
བུ་དང་བུ་མོ་རྣམས་ཀྱང་ཡིད་འཛིན་པར་བྱེད་པའི་གནས། ཉམས་མྱོང་དང་
རྟོགས་པ་རབ་ཏུ་འཕེལ་བར་བྱེད་པའི་དབེན་གནས་དམ་པ། དཔལ་གྱི་ཤོ་
དགོན་ན་བཞུགས་ པ། ཚུལ་ ཁྲིམས་ དང༌ སྒྲུབ་ པ་ ཕུན་ སུམ་ ཚོགས་ ཤིང༌།
རྟོགས་པ་དང་མཁྱེན་བརྩེའི་ཡོན་ཏན་ཁྱད་པར་ཅན་དང་ལྡན་པའི་སྐྱེས་བུ་
དམ་པ་རིན་པོ་ཆེ་གདན་ས་བའི་ཕྱག་ཏུ་འབུལ་བ། ཁྱེད་ཀྱིས་བླ་མ་དམ་པ་
རྣམས་ལ་སངས་རྒྱས་སུ་འཛིན་པའི་རྣམ་པར་ཐར་པ་དང་ལྡན་པས་ཆོས་རྗེ་ས་
སྐྱ་པའི་ཞབས་དྲུང་དུ་རིན་པོ་ཆེ་ཕག་མོ་གྲུབ་པས་ག ཏུགས། གདམས་ངག་དང་
རྗེས་སུ་བསྟན་པ་མནོས་བའི་དབང་གིས་ངེད་ལ་ཡང་བརྒྱུད་པའི་བླ་མར་་་་
བཟུང་ནས། ངེད་ཀྱི་བུ་སློབ་རྣམས་ཀྱི་བདག་གཉེར་མཛད་ཅིང་། བསྟན་
པའི་སྲོག་ཤིང་དུ་བཞུགས་ནས་ས་སྐྱ་པ་དང་ཁྱད་མེད་དུ་མཛད་བྱ་བ་ཁྱེད་རང་
གི་སློབ་མ་ཚུལ་གཞོན་དག་ལས་ཐོས། དེ་ལ་དགའ་ཞིང་རྗེས་སུ་ཡི་རང་།
སླད་མ་ངེད་ལ་ཧོར་གྱི་རྒྱལ་པོས་བླ་མཆོད་ལ་འོང་དགོས་བྱ་བའི་གདན་འདྲེན་
ནན་ཅན་ཡང་ཡང་བྱུང་བས་ད་ལོ་འགྲོ་བ་ལགས། ཁྱེད་ཀྱིས་ཀྱང་རྒྱལ་པོའི་
བླ་མཆོད་རྒྱུ་དང་། མི་གོ་ཆོད་འགའ་འདབ་ནོར་དང་བཅས་ངེད་ཀྱི་ཟླ་ལ་
བཏང་ནས་རྒྱལ་པོའི་གསེར་ཡིག་དང་འཇའ་ས་ཞུས་ན་ངོ་ལྟ་བརྟན་པ་ཡིན་
པས་ཐུགས་ལ་འཐད་ན་ངེས་རོགས་ལྡན་གང་དགོས་བྱེད་པ་ལགས། ངེད་
གར་ཡོད་གྱི་སྔོན་ལ་མི་ཐོང་། ཁྱེད་ཀྱི་སློབ་མ་སྟོན་ཚུལ་ལ་སོགས་པ་ཀུན་ཡང་
ཡོན་ཏན་ཆེ་བར་ཡོད། ཁྱེད་ལ་ཡང་མོས་གུས་ དང་རེ་གཉིས་ཀ་ཆེ་བར་་
169



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
གདའ། ཁྱེད་བསྟན་པའི་སྒོར་ཞུགས་ཚད་རྣམས་ལ་སྐུ་གཅེས་པ་ཉ་དང་ཚེས་
བརྒྱུད་བྱུང་ངོ་ཅོག་ལ་རྣམ་རྒྱལ་སྟོང་མཆོད་མང་བ་རེ་མཛད་པར་ཞུ། ཡིག་
རྟེན་དུ་ངེད་ལ་ཡ་ཙེ་རྒྱལ་པོས་ཁོང་རང་གི་ཐུགས་དམ་དུ་བཞེངས་ནས་ངེད་ལ་
ཕུལ་བའི་གསེར་སྡུད་ཡིག་ཤོག་ཁྱད་པར་ཅན་དུ་འཕགས་ཤིང་། གླེགས་ཤིང་
གི་རྒྱབ་ཆོས་ལ་ཡུམ་ཆེན་མོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སོགས་པའི་ཕྱོགས་
བཅུའི་སངས་རྒྱས་ཀྱིས་བསྐོར་བ་དང༌། ལྡུམ་རྫིངས་དང་། པ་ཏྲ་ལ་་་་
སོགས་པ་བཟོ་གནས་ཁྱད་པར་འཕགས་པ་དུ་མ་དང་ལྡན་པ། ཙོའུ་ཟི་་་
དམར་པོ་དང༌། བོའུ་རས་དཀར་པོའི་ན་བཟའ་ཅན་གནག་འབུམ་གཅིག་
དང་ངོ་མཉམ་ཟེར་བ་ཞིག་ཐུགས་དམ་དུ་འབུལ། གཞན་དུ་མི་གཏང་བར་
ཞུ། རས་དར་ཚོན་མ་ཡ་བ་ལེགས་པ་ཞིག་དང་། ཀ་རའི་གླང་པོ་ཆེ་ཞིག་
འབུལ་ཞིང་མཆིས། དགེ་ཞིང་བཀྲ་ཤིས་པར་གྱུར་ཅིག”ཅེས་སོ། །
ཕྱི་ཉིན། ་ ས་པཎ་ཀུན་དགའ་རྒྱལ་མཚན་གྱིས་ཉེ་གནས་འགར་ཡི་གེའི་
ནང་ དོན་ ལྟར་ འབུལ་ བ་ མཐའ་ དག་ མ་ ཚང་ བ་ མེད་ པར་ གནངས་ ཤིང་།
ཕྱག་འཕྲིན་དང་བཅས་ཤར་ཕྱོགས་སྨར་ཁམས་ཀྱི་ཡུལ་དུ་མངགས།
170



ལེའུ་བཅུ་གཅིག་པ།
བྱང་ངོས་སུ་ཕེབས་པ།
ལེའུ་བཅུ་གཅིག་པ།
བྱང་ངོས་སུ་ཕེབས་པ།
བྱང་ངོས་སུ་འབྱོན་པའི་དུས་ཆད་ཐོན་ལ་ཉེ། །
ཉིན་འདིར། ཆོས་རྗེ་ས་པཎ་གྱིས་རང་གི་སློབ་མའི་ཚོགས་དང་ཤབ་
སྟོད་ནས་ཤབ་སྨད་བར་གྱི་ཡུལ་མི་བགྲེས་གཞོན་མང་པོ་ས་སྐྱ་དགོན་དུ་བསྡུས་
ཏེ་སང་ཕྱིན་གྱི་དགོན་པའི་བྱ་བ་ལས་ཀྱི་འཁོར་ལོའི་ཆོས་ཁྲིམས་མཐའ་དག་
སྐད་ཀྱི་གདངས་མཐོན་པོས་ལུང་བསྒྲགས་ཤིང་ས་སྐྱའི་སྤྱི་དཔོན་ལ་ཤཱཀྱ་བཟང་
པོ་དང༌། མཚན་ཉིད་ཚོགས་དཔོན་ལ་བླ་མ་འུ་ཡུག་པ་རིག་པའི་སེང་གེ
སྔགས་ཀྱི་ཚོགས་དཔོན་ལ་ཞང་བཙུན་མདོ་སྡེ་དཔལ་བཅས་བསྐོས་ཏེ་རྗེ་བཙུན་
གྲགས་པའི་རྣམ་ཐར་ལྟར་རྒྱུ་རྫས་ལ་འཛིན་པ་མེད་པར་ཡར་དཀོན་མཆོག་ལ་
མཆོད་པ་ཕུལ། མར་དབུལ་ཕོངས་ལ་སྦྱིན་པ་བཏང་། དགེ་འདུན་ལ་་
བསྙེན་བཀུར་བྱས། ཚོགས་པར་མང་ཇ་བསྐོལ། ཆོས་ཀྱི་སིལ་སྙན་དཀྲོལ།
གདུགས་དང་རྒྱལ་མཚན་ཕྱར། རོལ་མོ་དང་ལྗགས་གླིང་བུས། སྤོས་རེང་
གི་དྲི་ངད་བདུག ཤུག་པས་བསང་བཏང་ནས་ཆོས་ཀྱི་འཁོར་ལོ་བསྐོར་ཞིང་
དགའ་སྟོན་བསམ་གྱིས་མི་ཁྱབ་པ་ཞིག་མཛད།
ཕྱི་ཉིན། ས་སྐྱ་དགོན་པའི་ལྕགས་རིའི་ཕྱི་ནང་ཀུན་ཏུ་སེར་སྐྱ་ཕོ་མོ་
མང་པོ་ཟང་ཟིང་ལང་ལོང་དང་འུར་འུར་ཆེམ་ཆེམ་བྱེད་ཀྱིན་འདུག མ་གཞི།
དེ་རིང་ནི་ཆོས་རྗེ་ས་པཎ་བྱང་ངོས་སུ་ཕེབས་པའི་ཉིན་ཡིན་པ་འདྲ། བླ་མ་
དང་དགེ་འདུན། སྔགས་འཆང་ལ་སོགས་པའི་འབྲེལ་གདུང་གི་མཆི་མ་ཉིལ་
171



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
ཉིལ་གྱི་ཁྲོད་དུ། རྡོར་སྲི་མགོན་དང་དབོན་ཇོ་དར་མ་གཉིས་ཀྱིས་དམག་གི་
དཔུང་དང་བཅས་ཏེ་ལམ་གྱི་སྣེ་དྲངས། དགུང་ལོ་བཅུ་ལས་སོན་མེད་པའི་
འཕགས་པ་ལུག་སྐྱེས་དང་ལོ་དྲུག་ཅན་གྱི་ནུ་བོ་ཕྱག་ན་རྡོ་རྗེ་གཉིས་བཅིབས་
རྟའི་གོང་དུ་བསྐྱོན། ཆོས་རྗེ་ས་པཎ་ཡང་གསེར་ཡིག་པས་ཕུལ་བའི་ཆིབས་
པ་གཟུགས་ཆེན་ཞིག་ལ་བཅིབས། ལམ་བར་དུ་བསྙུན་གྱིས་གཙེས་པ་འགོག་
པའི་ཆེད་དུ་ལྷ་རྗེ་ལ་བི་ཇི་རིན་ཆེན་གྲོགས་ཟེར་བ་ཞིག་དང༌། ཆོས་ཀྱི་གྲོགས་
དན་ལ་སློབ་མའི་མཆོག་ ཏུ་གྱུར་བ་སློབ་དཔོན་ཇོ་གདན་པ་སོགས་དབུས་་་་
གཙང་མངའ་རིས་ཀྱི་མཁས་པ་མང་པོ་ཞིག་གིས་བསྐོར། གསོལ་ཐབ་པར་
མཆོག་སྦྱིན་དཔལ་ཁྲིད་དེ་གསེར་དངུལ་དང་གཡུ། མུ་ཏིག་ལ་སོགས་རིན་པོ་
ཆེ་དང་ལམ་རྒྱགས་རྣམས་རྟ་དྲེལ་དང་རྔ་མོང་ལ་བཀལ་ཏེ་དལ་བ་དལ་བུའི་
ངང་ས་སྐྱ་དགོན་དང་ཁ་བྲལ། །
དབུས་སུ་ཐོན་པ་ན། འབྲི་གུང་པ་དང་ཚལ་པ། སྟག་ལུང་པ་ལ་
སོགས་པའི་བླ་མ་དང་དགེ་འདུན་རྣམས་ཀྱང་ལམ་ཁར་བུད་དེ་མཇལ་འཕྲད་
ཞུས་པ་དང་རྫོངས་པ་དང་ལེགས་སྐྱེས་གྱ་ནོམ་པ་ཕུལ་ཏེ་ཧ་ཅང་འབྲལ་དཀའ་
བའི་རྣམ་འགྱུར་བསྟན། དེར་ཆོས་རྗེ་ས་པཎ་གྱིས་ཀྱང་ཁོང་རྣམས་ལ་དགའ་
ཞིང་ཡི་རང་བའི་བཀའ་དྲིན་ཞུ་བར་མ་ཟད། ཆོས་ཀྱི་ཞལ་ཏ་གནང་བ་དང་།
ལྷ་སའི་ཇོ་བོའི་དྲུང་ནས་རང་ཉིད་ཀྱིས་མཁན་པོ་དང་ཟུལ་ཕུ་ན་བཟའ་འཕྲེད་
གསོལ་ཟེར་བ་ཞིག་གིས་སློབ་དཔོན་མཛད་དེ་འཕགས་པ་ལུག་སྐྱེས་ལ་རབ་
བྱུང་གི་སྡོམ་པ་གནང་ཞིང་། མཚན་ལ་བློ་གྲོས་རྒྱལ་མཚན་ཞེས་གསོལ་ནས་
མཚན་མོ་གཅིག་ལ་ཞག་བཞུགས་གནང་རྗེས། ཕྱི་ཉིན་སླར་ཡང་ལམ་དུ་ཆས།
གྲང་རླུང་འུར་འུར་དུ་ལྡང་ཞིང་ཁ་བ་ལེབ་མོ་བྱ་སྒྲོ་བཞིན་ལྷབ་ལྷུབ་ཏུ་
172



ལེའུ་བཅུ་གཅིག་པ། བྱང་ངོས་སུ་ཕེབས་པ།
འབབ། ལྷགས་པས་ཁུར་ཡོང་བའི་བྱེ་མ་དང་རྡུལ་ཟེགས་ཀྱིས་མི་རྟ་གཉིས་
ཀྱི་མིག་ཀྱང་འབྱེད་དཀའ། གཅན་གཟན་དང་རི་དྭགས་སྣ་ཚོགས་ཀྱི་་་་་
འཇིགས་ཤིང་སྐྱི་གཡའ་བའི་ངར་སྐད་དང་ཆོ་ངེ་རྒྱུན་དུ་རྣ་བར་ལྷུང་། རང་
བྱུང་གི་ནམ་ཟླ་འདིར་བལྟས་ན་ཆོས་རྗེ་ས་པཎ་བྱང་ངོས་སུ་ཕེབས་པའི་དུས་
འདེམས་པ་རྩ་བ་ནས་འཆུགས་འདུག ཏག་ཏག་དགུན་རྒྱ་སྟག་ངར་མའི་
དུས་འདི་བདམས་དོན་ཅི་ཡིན་ནམ། དངོས་གནས་བཤད་ན། གསེར་
ཡིག་པ་རྣམས་ཀྱིས་བཙན་ཤེད་དང་དབང་བསྒྱུར་གྱི་འོག་ཏུ་ཚུད་སོང་བ་ལོས་
ཡིན།
ཟླ་གསུམ་ཙམ་འགོར་བ་ན། ཆོས་རྗེ་ས་པཎ་འཁོར་དང་བཅས་པ་གཞི་
ནས་མདོ་སྨད་ཙོང་ཁའི་ཡུལ་དུ་བསླེབས། གནས་འདི་ནི་ནམ་ཟླ་ཅུང་དྲོ་
ཞིང་རི་ཆུ་ནགས་གསུམ་གྱི་རང་བྱུང་གི་བཀོད་པ་ཡི་གར་འོང་བ་ཞིག་རེད།
ཉིན་ཞིག་གི་ས་སྲོད་སྐབས། ཁོ་ཚོ་ས་མིང་ཡང་ཤེས་དཀའ་བའི་སྤང་ཐང་
ཤིན་ཏུ་ཡངས་པ་ཞིག་ཏུ་བགྲོད་མཚམས་བཞག་ཅིང་། གཞིས་སྒར་བཏབ་སྟེ་
ཐབ་བཟུང་། ཚང་མས་རང་རང་ས་ནས་རས་གུར་ཕུབ། མཆོག་སྦྱིན་་
དཔལ་གྱིས་མྱུར་དུ་སྒྱེད་པུ་བཙུགས་ནས་བླ་མར་གསོལ་ཇ་བསྐོལ། མཚན་མོ།
རྗེ་ཁུ་དབོན་རྣམ་གསུམ་དང་གསེར་ཡིག་པ་རྣམས་ནམ་རྒྱུན་ལྟར་གུར་ཆུང་
སེར་པོ་ཞིག་ཏུ་བཞུགས། གཞན་རྣམས་ཀྱིས་རང་རང་གིས་ཕུབ་པའི་སྦྲ་གུར་
དུ་བསྡད་དེ་ནམ་ཟླ་སྐྱེལ་རྩིས་བྱས། །
“རྡོར་སྲི་མགོན་ལགས། ད་ལྟ་འུ་ཅག་མདོ་སྨད་ཡུལ་དུ་འབྱོར་བྱུང་།
མཚམས་འདིར་ང་ལ་རེ་བ་ཞིག་འདོན་རྒྱུ་ཡོད་པས་ཞུ་ན་ཨེ་ཆོག” ཆོས་རྗེ་
ས་པཎ་གྱིས་དཀར་མེའི་འོག་ནས་ཞལ་ཏ་མང་པོ་གནང་རྗེས་གློ་བུར་དུ་ཚིག་
173



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
མགོ་གཞན་ལ་བསྒྱུར་བྱུང༌། །
“ལོས་ཆོག ལོས་ཆོག” རྡོར་སྲི་མགོན་དང་དབོན་ཇོ་དར་མ་
གཉིས་ཀྱིས་ཁ་མཉམ་གྲགས་བྱས། །
“སྔོན་ཆད་ང་དབུས་གཙང་དང་མངའ་རིས་སོགས་སུ་ཕྱིན་པས་གང་
ནའང་སློབ་མ་དང་དད་ལྡན་གྱི་ཡོན་བདག་མེད་པའི་ཡུལ་མེད། ཡིན་ན་
ཡང་། མདོ་སྨད་ན་སློབ་མ་དང་ཆོས་འབྲེལ་གྱི་ཡོན་བདག་མེད་པས་ད་་
ཐེངས་ཀྱི་གོ་སྐབས་འདིར་བསྟུན་ནས་ང་གནས་འདིར་ཅུང་ཟད་བཞུགས་ཏེ་
ཚོས་ཤིག་སྤེལ་ན་ཇི་འདྲ་ལགས།”
“ཆོས་རྗེ་ལགས། དེ་ག་ལ་ཆོག རྒྱལ་པོ་གོ་དན་གྱི་བཀའ་ནི་ཁྱེད་
ཉིད་ཕོ་བྲང་དུ་གདན་འདྲེན་རྒྱུ་ལས་མདོ་སྨད་དུ་ཆོས་སྤེལ་རྒྱུ་དེ་གང་ནས་
ཡིན།” , དབོན་ཇོ་དར་མས་ཅུང་ཟད་མ་རངས་པའི་ཚུལ་གྱིས་བཤད།
“ གོ་དན་རྒྱལ་པོའི་དམིགས་ཡུལ་ངས་མི་ཤེས་པ་ག་ལ་ཡིན། ཁོང་གིས་
བོད་ཡུལ་དྲག་པོའི་དཔུང་གིས་འདུལ་དཀའ་བ་མཐོང་ནས་ཆོས་ཀྱིས་ཁ་ལོ་
སྒྱུར་ཆེད་ང་རང་གདན་དྲངས་པ་རེད། འོན་ཀྱང་། ངས་བོད་ཡུལ་ཧྲིལ་
བོར་ཆོས་འབྲེལ་མ་བཞག་ན་ཁོང་གིས་ང་བསྟེན་ཡང་འབྲས་བུ་ཆེན་པོ་སྨིན་མི་
ཐུབ། ཁྱེད་གཉིས་ཀྱིས་བལྟས་ན་དེ་འདྲ་ཨེ་རེད།” རྗེ་ས་པཎ་གྱིས་གསེར་
ཡིག་པ་གཉིས་ལའང་སྔར་བཤད་མ་མྱོང་བའི་གཏམ་དེ་ཤ་ཚ་ཚ་དང་སྙིང་ཉེ་
ཉེའི་སྒོ་ནས་གསུངས།
“རྗེ་ལགས། ཁྱེད་ཀྱིས་གསུངས་པ་ལ་འཁྲུལ་བ་གང་ན་ཡོད། ཡིན་
ནའང་། ངེད་གཉིས་ནི་ཁྱེད་ཉིད་གདན་འདྲེན་པ་ཡིན་པས་ལམ་དུ་འགོར་
འགྱངས་བྱས་མི་ཆོག་པའི་རྒྱལ་པོའི་བཀའ་ཡོད།” རྡོར་སྲི་མགོན་གྱིས་གུས་
་
174



་་]
.
ཀུ.
ལེའུ་བཅུ་གཅིག་པ། བྱང་ངོས་སུ་ཕེབས་པ།
ཉམས་ཐོན་པའི་ངང་ནས་བཤད། །
“སྤྱིར་ལས་ཅི་ཞིག་བསྒྲུབས་ཀྱང་བཙན་ཤེད་དང་ཨུ་ཚུགས་ཀྱིས་དོན་
ལེགས་པོ་ཞིག་འཁྱོངས་པ་དཀའ། ང་ཡང་འདི་ལྟར་ཐད་ཀར་ཕོ་བྲང་དུ་
ཕེབས་ན་དོན་ཆེན་པོ་འགྲུབ་དཀའ་བས་མཐའ་མར་རྒྱལ་པོ་ཡང་འགྱོད་པ་
སྐྱེས་པའི་རྒྱུ་ཡིན། དེ་བས་ཁྱེད་གཉིས་ཀྱིས་ཀྱང་དོན་དེར་སོམས་ལ་མིག་རྒྱ་
སྐྱེད་ཅིག”
“འོ་ན། ངེད་གཉིས་གནས་སྐབས་སུ་ལག་སྟོང་དུ་རྒྱལ་པོའི་དྲུང་དུ་
འགྲོ་དགོས་པ་ཡིན་ནམ།” དབོན་ཇོ་དར་མས་ཡུད་ཙམ་ལ་བསམ་བློ་ལེགས་
པོ་ཞིག་བཏང་རྗེས་དེ་ལྟར་བཤད།
“མིན། ངས་ཐོག་མར་འཕགས་པ་བློ་གྲོས་རྒྱལ་མཚན་སྤུན་གཉིས་
མངག་ཆོག ངའི་ཚ་བོ་འཕགས་པ་འདི་སྤྲུལ་པའི་སྐུ་སྟེ། དགུང་ལོ་ལྔའི་
སྟེང་ཆོས་གསུང་ཐུབ་པ་ཞིག་ཡིན། ས་སྐྱའི་ཆོས་ལུགས་ལ་ཤིན་ཏུ་མཁས།
རྒྱལ་པོ་ཡང་ཁོང་ཉིད་མཐོང་བ་ན་དད་པའི་སྟོབས་ཀྱིས་རང་དབང་མེད་པར་
ཐུགས་དགྱེས་སྲིད།”
“དེས་ན་དོ་དགོང་ངེད་གཉིས་ཀྱིས་འདང་ཞིག་རྒྱག ནངས་མོ་ཁྱེད་
ལ་ལན་བྱིན་ཆོག” རྡོར་སྲི་མགོན་གྱིས་དབོན་ཇོ་དར་མའི་གདོང་ལ་བལྟས་
ཏེ་མིག་བརྡ་ཞིག་བསྟན་རྗེས་དེ་ལྟར་བཤད། །
.. ནམ་གསལ་མ་ཐོག་ཆོས་རྗེ་ས་པཎ་དང་གསེར་ཡིག་པ་གཉིས་ཀྱིས་མི་
ཚོགས་སྐོར་གཉིས་སུ་བགོས། སྐོར་གཅིག་བྱང་ངོས་སུ་འགྲོ་རྒྱུ་དང་སྐོར་
གཅིག་མདོ་སྨད་ཀྱི་ཡུལ་དུ་འགྲིམ་རྒྱུ་བྱས། བྱང་ངོས་སུ་འགྲོ་མཁན་རྣམས་
ཀྱིས་འཕགས་པ་བློ་གྲོས་རྒྱལ་མཚན་སྤུན་མཆེད་གཉིས་གདན་འདྲེན་རྒྱུ་དང༌།
175



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
མདོ་སྨད་དུ་འགྲིམ་མཁན་རྣམས་ཆོས་རྗེ་ས་པཎ་གྱི་ཕྱག་ཕྱིར་འབྲངས་ཏེ་ཁོང་
ལ་ཞབས་ཏོག་བསྒྲུབ་རྒྱུ་བྱས། མིའི་མང་ཉུང་ལྟར་རྫོངས་པ་དང་རྒྱགས་ཕྱེ་
ཡང་བགོ་བཤའ་བརྒྱབ་སྟེ་ཁོ་ཚོ་སླར་ཡང་ལམ་གཉིས་ཀྱི་སྣེ་མོ་རེ་དེད་དེ་རང་
རང་སར་སོང་། །
ཆོས་རྗེ་ས་པཎ་གྱི་འཁོར་ན་སྐྱ་མི་གསུམ་དང་རྫོངས་པ་དང་ལམ་རྒྱུགས་
བཀལ་བའི་རྟ་དྲེལ་ཡང་གསུམ་ལས་མེད་པས་སྔར་ལྟར་ལམ་ནས་དཀའ་ཚེགས་
ཆེན་པོ་མྱོང་མི་དགོས་མོད། འོན་ཀྱང་། དགོན་པ་དང་མི་སྡེ། ཚོ་བ།
ཐ་ན་སྒྲུབ་ཕུག་དང་གནས་འགངས་ཆེན་གང་མཐོང་ཡང་དེ་གར་སོང་སྟེ་བླ་མ་
དང་དགེ་འདུན། རྣལ་འབྱོར་བ། གྲོང་བ་དད་ལྡན་རྣམས་ཀྱི་བློ་དང་བསྟུན་
ཐབས་བྱས་ཏེ་ཆོས་འབྲེལ་འཇོག་དགོས་པ་དང་དབུས་གཙང་ཕྱོགས་ཀྱི་ད་ལྟའི་
གནས་ཚུལ་དང་རང་ཉིད་ཀྱི་དགོངས་ཚུལ་མང་པོ་ཞིག་བཤད་དགོས་པས་ལས་
ཀ་ལྡབ་འགྱུར་ཀྱིས་ཇེ་མང་དུ་སོང་འདུག
ཉི་མ་རེ་རེ་བཞིན་ཕར་འདས་པ་དང་ཟླ་བ་རེ་རེ་བཞིན་ཚུར་བསུས་ཡོང་།
མདོ་སྨད་ཀྱི་ཡུལ་གྲུ་ཀུན་ཏུ་དགུན་འཁྱག་གི་གཤིན་རྗེ་འདས་མ་ཐག་དཔྱིད་ཀྱི་
དཔལ་ཡོན་ཤར་ནས་ས་གཞིའི་སྟེང་དུ་དྲོ་སྐྱིད་ཀྱི་ཉི་གཞོན་ཤར་ཏེ་ཚེ་སྲོག་གི་མྱུ་
གུ་འབུས་པ་དང་། ཡུན་རིང་མལ་དུ་ཉལ་བའི་འབའ་འབུ་སྲོག་ཆགས་་་་
ཐམས་ཅད་ཀྱིས་ཀྱང་སྐད་སྒྲ་སྣ་ཚོགས་འབྱིན་བཞིན་རང་རང་གི་ཁ་ཟས་ཀྱི་
ཆེད་དུ་ཉིན་མཚན་དུས་བཞིར་ཁོམ་པ་མེད་པར་འདུག སྐབས་འདི་ནི་
ཕྱོགས་བཞིར་འགྲིམས་པའི་ཆོས་པ་རྣམས་ལ་མཚོན་ན་སེམས་ཅན་ཕྲ་མོ་དག་
རྐང་འོག་ན་ཡར་རྒྱུག་མར་རྒྱུག་བྱེད་བཞིན་ཡོད་པས་ཆོས་སྒྲུབ་པའི་གོ་སྐབས་
ལེགས་ཤོས་ཤིག་ག་ལ་ཡིན།།
176



ལེའུ་བཅུ་གཅིག་པ།
བྱང་ངོས་སུ་ཕེབས་པ།
ས་པཎ་འཁོར་དང་བཅས་པ་མདོ་སྨད་ཀྱི་ཕྱོགས་བཞིར་འགྲིམས་ཏེ་ཟླ་
འགའ་འགོར་སོང་། ཡུལ་གྲུ་ཆེན་པོ་འདི་ནའང་ཁོང་གི་སྙན་གྲགས་ནི་སྔར་
ནས་ས་ཁྱབ་རྡོ་ཁྱབ་ཏུ་སོང་འདུག་པས། ཁོང་ཚོ་གནས་གང་དུ་འབྱོར་ཡང་
ཐོག་མར་སྣེ་ལེན་བྱེད་མཁན་དག་གིས་དད་པ་དང་དུངས་པ་ལྡན་པའི་ངང་
རང་གི་ཡུལ་དུ་གདན་དྲངས་ཏེ་མཇལ་ཕྱག་མི་ཕུལ་བ་གཅིག་ཀྱང་མི་འདུག
ཡིན་ན་ཡང་། སྐབས་འགར་ལས་མ་དྲང་ཚེ་ས་སྟོང་ལུང་སྟོང་དུ་ ཞག་་་་་
བཞུགས་གནང་དགོས་པའི་དུས་ཀྱང་ཡོད་ལ། ཆོམ་པོ་དང་ཇག་པའི་་་་་
འཇིགས་པ་མྱངས་པ་ཡང་ཐེངས་རེ་གཉིས་ཙམ་གྱིས་ག་ལ་ཚད།
“རྗེ་ལགས། ཕ་གི་ན་བྲག་ཕུག་ཅིག་འདུག དུ་བ་ལངས་ཚུལ་ལ་
བལྟས་ན་མི་ཞིག་ཡོད་པ་ཐག་གིས་ཆོད།” ་ལུང་མདོ་ཞིག་ནས་བུད་རྗེས་
སློབ་དཔོན་ཇོ་གདན་པས་མདུན་རི་གཟར་བོ་ཞིག་ལ་མཛུབ་མོ་བཙུགས་ཏེ་
ཆོས་རྗེ་ས་པཎ་ལ་ཞུས། །
“འོ། དུ་བ་ཞིག་མ་རིག་པར་ཉིན་གསུམ་བུད་སོང་། འགྲོ། ཕ་
གིར་འགྲོ།” ལྷ་རྗེ་བི་ཇིས་ཆོས་རྗེ་ས་པཎ་གྱི་བཀའ་ལ་ཡང་མི་སྒུག་པར་རྟ་ལ་
ཡོབ་སྐུལ་ཞིག་བྱས། །
“སྐྱུར་ཞོག གལ་ཏེ་རྣལ་འབྱོར་བ་ཞིག་མཚམས་ལ་བཞུགས་ཡོད་པ་
ཡིན་ན་ཅི་བྱ།” ཆོས་རྗེ་ས་པཎ་གྱིས་ལྷ་རྗེ་བི་ཇི་ལ་བཀའ་བཏང་།
“ལྟོས་དང༌། མི་ཞིག་སྒོར་བུད་བྱུང་།” མཆོག་སྦྱིན་དཔལ་ཆོས་རྗེ་
ས་པཎ་གྱི་གམ་དུ་སོང་སྟེ་དེ་ལྟར་ཞུས།
“བདེན་པ་རེད། གོས་ཀྱི་མདོག་ལ་བལྟས་ན་རྣལ་འབྱོར་བ་ཞིག་ཡིན་
པ་འདྲ།” ཆོས་རྗེ་ས་པཎ་གྱིས་ཀྱང་དེ་ལྟར་གསུངས་རྗེས་རང་དབང་མེད་
177



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
པར་ལྷ་རྗེ་བི་ཇིའི་རྗེས་སུ་བསྙེགས།
བྲག་ཕུག་ནས་བུད་པའི་མི་དེ་རི་ཞོལ་དུ་བབས་ཤིང་མི་ངོ་ཤེས་ཤིག་དང་
འདྲ་བར་གཟན་སྣེ་ལག་ཏུ་བཟུང་སྟེ་ཆོས་རྗེ་ས་པཎ་འཁོར་དང་བཅས་པའི་
མདུན་བསུ་རུ་ཡོང་། །
ཆོས་རྗེ་ས་པཎ་ཡང་ཆིབས་རྟ་ལས་བབས་པ་དང་འཁོར་རྣམས་ཀྱིས་ལམ་
སང་རྐང་མྱུར་ལག་མྱུར་གྱིས་རྟ་དྲེལ་དག་གི་ཁལ་ཕོག་ཅིང་། སྒྲོག་བརྒྱབ་སྟེ་
མཐུར་མདའ་རིང་པོ་རེས་རྩྭ་མོད་ས་ཞིག་ཏུ་བསྟད་རྗེས་མི་དེའི་རྗེས་སུ་་་་་
འབྲངས་ཏེ་བྲག་ཕུག་གི་ཕྱོགས་སུ་ཆས།།
“མི་རྟ་རྣམས་ཀྱི་ཚུལ་ལ་བལྟས་ན་ཁྱོད་ཚོ་ཐག་རིང་ནས་ཡོང་བ་འདྲ།
རྣམ་པ་ཚོའི་ཕྱག་ཡུལ་གང་ཡིན།” མི་དེས་ཆོས་རྗེ་ས་པཎ་དགུང་ལོ་ཅུང་
ཟད་བགྲེས་པ་མཐོང་ནས་ལག་པ་ཡ་གཅིག་གིས་རྒྱབ་ནས་སྐྱོར་ཞོར་དུ་བཤད། །
“ངེད་ཅག་དབུས་གཙང་ནས་ཡོང་། འོ། ཁྱོད་མཚམས་པ་ཞིག་
ཡིན་ནམ།” ཆོས་རྗེ་ས་པཎ་གྱིས་ལན་བཏབ་རྗེས་དྲི་བ་ཞིག་ཀྱང་བཏོན།
“འོ་ལོས། མཚམས་ད་སོ་མ་གྲོལ་བ་ཡིན། ངས་ཁྱོད་ཚོ་མཐོང་བ་
ཉིད་ ནས་ ཐག་ རིང་ གི་འགྲུལ་ བ་ ཡིན་ པ་ ཤེས་ ཏེ་ སྒོར་བུད་ པ་ ཡིན། འོ།
ཁྱོད་ཚོ་དབུས་གཙང་དམ་པ་ཆོས་ཀྱི་ཆོལ་ཁ་ནས་མི་བཞུགས་པར་མདོ་སྨད་
དུད་འགྲོ་རྟའི་ཆོལ་ཁར་ཕེབས་དོན་ཅི་ལགས།” མཚམས་པ་དེས་ཀྱང་ལན་
བྱིན་རྗེས་སླར་ཡང་དྲི་བ་ཞིག་ཕུལ། །
“མཚམས་པ་ལགས། ཡུན་གྱིས་ཞལ་ཏ་གནང་ཆོག ། ངེད་ཀྱི་བླ་མ་
སྐུ་ཅུང་མཉེལ་འདུག” སློབ་དཔོན་ཇོ་གདན་པས་དེ་ལྟར་ཚིག་ཅིག་གིས་
ཁོང་གཉིས་ཀྱི་བར་དུ་བརྒྱབ་ནས་བཤད།
178



ལེའུ་བཅུ་གཅིག་པ།
བྱང་ངོས་སུ་ཕེབས་པ།
བྲག་ཕུག་ནང་དུ་ཐོན་རྗེས། མཚམས་པ་དེས་འགྲུལ་བ་རྣམས་སྟན་དུ་
བཞུགས་སུ་གསོལ་ནས་དཀར་ཡོལ་གྱི་ཁར་མར་རྒྱུན་བཏང་སྟེ་གསོལ་ཇ་དྲངས་
པ་དང༌། ཁོང་ཚོས་དུས་ཡུན་རིང་པོ་ཞིག་ལ་ཕན་ཚུན་གྱི་གནས་ཚུལ་མཐའ་
དག་ཞལ་ཏ་གནང་།
མཚམས་པ་འདིའི་མིང་ལ་ཕྲུ་མ་ཟེར་ཞིང་། ཚུགས་ཀར་བལྟས་ན་ཆོས་
དང་རིག་གནས་ཀུན་ལ་མཁས་པའི་རྣལ་འབྱོར་བ་ཞིག་ཡིན་པ་འདྲ། ཁོས་
རང་གི་མིག་མདུན་དུ་བཞུགས་པ་ནི་བོད་ཡུལ་ཀུན་ཏུ་སྙན་གྲགས་ཀྱིས་ཁྱབ་
པའི་ས་པཎ་ཀུན་དགའ་རྒྱལ་མཚན་ཡིན་པ་ཤེས་རྗེས་ཧ་ལས་ཤིང་ཡིད་མི་ཆེས་
པ་ལྟར་གྱུར་ཏེ་རེ་ཞིག་ཅི་བྱེད་དགོས་པ་ཡང་མི་ཤེས་པར་གྱུར། །
“ཁྱེད་ཀྱིས་མདོ་དབུས་ཁམས་གསུམ་དུ་འདི་ལྟར་ཆོས་ཀྱིས་འགྲོ་དོན་
བསྐྱངས་ན་ལེགས་པ་ལས་ཧོར་གྱི་བླ་མཆོད་དུ་སོང་ན་གདུལ་བྱ་ལྷག་པོ་རྒྱུག་ཨེ་
ཡོང་།” གློ་བུར་དུ་ཕྲུ་མས་སྙིམ་པ་ ཐལ་མོ་སྦྱར་ཏེ་བསམ་ཚུལ་དྲང་པོར་
བརྗོད་བྱུང་། །
མདོ་སྨད་ཀྱི་ཡུལ་གྲུ་མང་པོར་འགྲིམས་པའི་དུས་ཀྱི་ཁྲོད་དུ་དྲི་བ་འདི་ནི་
རྗེ་ས་པཎ་ལ་མཚོན་ན་ཤིན་ཏུ་རྣ་བྱང་ལ་སོང་བ་ཞིག་རེད། དེ་བས་ད་ཐེངས་
ཀྱང་ཁོང་གིས་ལན་ལྡོན་སྐབས་མཚར་སྣང་དང་དོགས་པ་ཅི་ཡང་མེད་པར་
ལྷག་ཏུ་སྤྲོ་སྣང་ཞིག་བྱུང་སྟེ“ཧོར་འདིས་ང་ལ་ཅིས་ཀྱང་མཆོད་གནས་ལ་ཤོག
མི་ཡོང་ན་དམག་གཏོང་རྒྱུ་ཟེར་བས། དམག་ཡོང་ན་བོད་ལ་གནོད་པར་
དོགས་ཏེ་འགྲོ་བ་ལགས།” ཞེས་མི་གཞན་ལ་ལན་གནང་བའི་གསུང་དེ་བསྐྱར་
ཟློས་བྱེད་དགོས་བྱུང༌། །
“འོ། ཁྱོད་སོང་ནས་བོད་ཀྱི་མགོ་ལ་དམག་མ་ཡོང་ཚེ་སེམས་ཅན་གྱི་
179



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
དོན་ཆེན་པོ་ཞིག་གྲུབ་པ་རེད།” ཕྲུ་མས་ཡུད་ཙམ་ལ་བསམ་མནོ་ལེགས་པོ་
ཞིག་བཏང་སྟེ་བཤད།
“འོ་ལས། སེམས་ཅན་ལ་ཕན་དུ་རེ་ནས་འགྲོ་བ་མ་གཏོགས་ཕན་ངེས་
པའི་རྒྱུ་མཚན་མ་མཆིས། ལར་ སེམས་ ཅན་ལ་ ཕན་ན་ རང་གི་ལུས་སྲོག་་
གཏོང་བ་ལ་ཡང་མི་ཕོད་རྒྱུ་མེད།” ཆོས་རྗེ་ས་པཎ་གྱིས་ཅུང་གཟབ་ནན་
གྱིས་ཉམས་ཤིག་གནང་སྟེ་གསུངས།
“ལགས་སོ། ལགས་སོ།” ཕྲུ་མས་ཆོས་རྗེ་ས་པཎ་གྱི་རྣམ་ཐར་ལ་ཡི་
རང་ཕུལ་སྟེ། “ཆོས་རྗེ་ལགས། དེས་ན་ད་ཐེངས་མ་གཏོགས་ཁྱེད་ལ་མཇལ་
བའི་སྐལ་བ་མི་ལྡན་པས་ང་ལ་ཞུ་རྒྱུ་ཞིག་འདུག” ཅེས་གུས་པའི་ཉམས་ཤིག་
ཕྱུང་སྟེ་ཞུས།
“ཁྱོད་ལ་ཞུ་རྒྱུ་ཅི་ཡོད་པ་ཐེ་ཚོམ་འཛིན་མི་དགོས།” སློབ་དཔོན་ཇོ་
གདན་པས་ཕྲུ་མས་ཅུང་ཟད་ཐེ་ཚོམ་འཛིན་པ་མཐོང་ནས་དེ་ལྟར་གསུངས།
“ལགས་སོ།” རྣལ་འབྱོར་བ་ཕུ་མས་བཀའི་གནང་བ་ཐོབ་པ་མཐོང་
ནས་ཡར་ལངས་ཏེ་ཕུག་པའི་ནང་ནས་གོས་དར་གསར་བ་ཡུག་གཅིག་ཁྱེར་
ཡོང་སྟེ་པུས་མོའི་ལྷ་ང་ས་ལ་བཙུགས་ཤིང་ཕྱག་གཉིས་མཐོན་པོར་བཏེགས་ཏེ
“ ཕྲན་ལ་ཕྱག་རྟེན་འདི་ལས་འབུལ་རྒྱུ་ཆེར་མེད། བཞེས་རོགས་མཛོད”
ཅེས་ཞུས་ནས་སླར་ཡང་ཡན་ལག་ལྔ་བོ་ས་ལ་གཏུགས་ཏེ་གུས་ཕྱག་གསུམ་་
བཙལ་རྗེས་ངག་འཇམ་པོའི་སྒོ་ནས“ཆོས་རྗེ་ལགས། ཁྱེད་ཀྱི་ཆོས་དང་ཆོས་
མ་ཡིན་པ་རྣམ་པར་འབྱེད་པའི་བསྟན་བཅོས་ལས། བླུན་པོས་ཕྱག་རྒྱ་ཆེ་
བསྒོམ་པ། ། ཕལ་ཆེར་དུད་འགྲོའི་རྒྱུ་རུ་གསུངས། ། མིན་ན་གཟུགས་མེད་་་་
ཁམས་སུ་སྐྱེ། ། ཡང་ན་ཉན་ཐོས་འགོག་པར་ལྟུང་། ། གལ་ཏེ་དེ་ནི་བསྒོམས་
180



ལེའུ་བཅུ་གཅིག་པ། བྱང་ངོས་སུ་ཕེབས་པ།
ལེགས་ཀྱང་། ། དབུ་མའི་བསྒོམ་ལས་འདའ་བ་མེད། ། དབུ་མའི་བསྒོམ་དེ་་
བཟང་མོད་ཀྱི། །འོན་ཀྱང་འགྲུབ་པ་ཤིན་ཏུ་དཀའ། །ཞེས་གསུངས་པའི་དོན་
ཅི་ལགས”ཞེས་ཞུས།
ཆོས་རྗེ་ས་པཎ་གྱིས་ཞལ་རས་སུ་བཞད་འཛུམ་ཞིག་ལངས་ཏེ” ... འོ།
ཁྱེད་ཀྱིས་ཀྱང་ངའི《སྡོམ་གསུམ་རབ་དབྱེ»ལ་གཟིགས་མྱོང་ངམ། མདོ་
སྨད་འདི་ན་ངའི་བསྟན་བཅོས་དེ་བཀླགས་མྱོང་བའི་མི་ཧ་ཅང་མང་པོ་ཞིག་
འདུག” གསུང་བཞིན་རྡོ་རྗེའི་ཕྱག་ཕྲེང་མཁྲིག་མའི་མགོར་བསྐྱོན་ནས“འོ།
དེའི་དོན་ནི་འདི་ལྟ་ སྟེ། རྣམ་རྟོག་ཁ་ཚོན་ཞི་གནས་དང་། ། སྟོང་པ་ཐལ་
བྱུང་ལྷག་མཐོང་གཉིས། །ངན་འགྲོར་ལྟུང་བའི་རྒྱུ་ཆེན་ཏེ། །ལེགས་འདོད་
རྣམས་ཀྱིས་སྤངས་ན་ལེགས། །སེམས་རྒྱུ་མི་གསལ་ཞི་གནས་དང་། །གཟུགས་
སྣང་བཀག་པའི་ལྷག་མཐོང་གཉིས། །གཟུགས་མེད་སྐྱེ་བའི་རྒྱུ་ཆེན་ཏེ། །ཐར་
འདོད་ནམས་ཀྱིས་སྤངས་ན་ལེགས། ། དྲན་ཚོར་མེད་པའི་ཞི་གནས་དང་། །
ཚོགས་དྲུག་བཀག་པའི་ལྷག་མཐོང་གཉིས། ། ཉན་ཐོས་འགོག་པ་ཆ་མཐུན་
ཏེ། །མཆོག་འདོད་རྣམས་ཀྱིས་སྤངས་ན་ལེགས། ། ཤིན་སྦྱངས་བདེ་ལྡན་ཞི་
གནས་དང་། ། སྤྲོས་ཀུན་ཉེར་ཞིའི་ལྷག་མཐོང་གཉིས། ། ཕར་ཕྱིན་ཐེག་པའི་
ལམ་ཆེན་ཏེ། །རྒྱལ་སྲས་རྣམས་ཀྱིས་བསྒྲུབས་ན་ལེགས། ། མཚན་རྟོག་ཉེར་
ཞིའི་ཞི་གནས་དང་། །བདེ་སྟོང་ཟུང་འཇུག་ལྷག་མཐོང་གཉིས། ། གསང་་་་
སྔགས་ཕྱག་ཆེན་ལམ་མཆོག་སྟེ། །ཚེ་འདིར་གྲོལ་འདོད་བསྒྲུབ་ན་་་་
ལེགས། །” ཞེས་གདངས་ལྷོད་ཅིང་འགྲོས་དལ་བུས་གསལ་བོར་གསུངས་
རྗེས“རྣལ་འབྱོར་བ་ལགས། ཚིགས་སུ་བཅད་པ་ལྔ་བོ་འདིའི་དོན་ཁོང་དུ་
ཆུད་ན་ཕྱག་རྒྱ་ཆེན་པོ་དག་པ་ཤེས་པར་འགྱུར་བས་འདི་ལ་དཔྱོད་མཛོད”
181



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
ཅེས་སྨྲས།
“ལགས་སོ། ལགས་སོ།” རྣལ་འབྱོར་བར་དད་པ་དང་དུངས་པ་
མཉམ་གཅིག་ཏུ་འཕེལ་ཏེ་ཆོས་རྗེ་ས་པཎ་ལ་སླར་ཡང་ཕྱག་གསུམ་བཙལ།
དགོང་མོ་དེར། ཆོས་རྗེ་ས་པཎ་འཁོར་དང་བཅས་པ་རྣལ་འབྱོར་བའི་
རེ་བ་ལྟར་བྲག་ཕུག་ཏུ་ཞག་བཞུགས་གནང་བ་དང༌། དེའི་བར་དུ་རྣལ་་
འབྱོར་བས་ཆོས་རྗེ་ལ་ཆོས་མང་དུ་ཞུས་ཤིང་དོགས་པ་མང་པོ་ཆོད་དེ་དགའ་
ཀྲོག་ཀྲོག་གིས་ཕལ་ཆེར་ནམ་གསལ་སློང་བྱས།
“ད་ནི་ཁྱོད་ཀྱིས་ང་ཚོར་ལམ་ཞིག་སྟོན་དགོས། ས་འདི་ན་ཇག་པ་
ཡང་མང་ཟེར་བ་ཨེ་བདེན།” ནངས་ཇ་བཞེས་སྐབས་སློབ་དཔོན་ཇོ་གདན་
པས་རྣལ་འབྱོར་བ་ལ་དེ་ལྟར་ཞུས།
“འོ། ས་འདི་ ན་ ཇག་ པ་ མང་ ཟེར་ ཡང་ ང་ ད་ བར་ ཐུག་ མ་ མྱོང༌།
གང་ལྟར་དོགས་ཟོན་བྱས་ནས་སོང་ན་བཟང་།...ལྟོས་དང༌། ལམ་སྐྱ་མོ་འདི་
དེད་དེ་བྱང་ཕྱོགས་སུ་དཔག་ཚད་འགའ་སོང་ན་རྨ་ཀླུང་རྡོ་རྗེ་བྲག་ར་ཟེར་བ་
ཞིག་ཡོད། གནས་དེར་སྔར་བོད་ཀྱི་མཁས་པ་མི་གསུམ་གྱིས་སྒོམ་བརྒྱབ་ནས་
བཞུགས་མྱོང་ལ། ལྷ་ལུང་དཔལ་གྱི་རྡོ་རྗེས་རྒྱལ་པོ་གླང་དར་མ་བསད་རྗེས་
དེ་གར་བྲོས་ཏེ་ལྕགས་མདའ་ལྕགས་གཞུ་ས་དེར་སྦས་ཡོད་པའི་བཤད་རྒྱུན་
ཡོད། དེ་ན་ད་ལྟ་ད་དུང་དད་ལྡན་མང་པོ་དབྱར་གྱི་སྦྲང་མ་འཁོར་འཁོར་
བྱེད་ཀྱིན་ཡོད།” རྣལ་འབྱོར་བས་ཧ་ཅང་ཆ་རྒྱུས་ཡོད་པའི་ཉམས་ཀྱིས་སྐད་
ཆ་ལྷུག་ལྷུག་ཏུ་བཤད། །
“ལགས་སོ། བཀའ་དྲིན་ཆེ།” སློབ་དཔོན་ཇོ་གདན་པས་དེ་ལྟར་
གསུངས་རྗེས་ཚང་མས་རང་རང་གི་ཉེར་སྤྱད་ཁྱེར་ཏེ་ཆོས་རྗེ་ས་པཎ་གྱི་ཕྱག་
182
，



，，
ལེའུ་བཅུ་གཅིག་པ། བྱང་ངོས་སུ་ཕེབས་པ།
ཕྱིར་འབྲངས་ཤིང་བྲག་ཕུག་ལས་ག་ལེར་བབས།
“བླ་མ་རིན་པོ་ཆེ། སླར་ཡང་ཆོས་ཀྱི་འབྲེལ་བ་ཞིག་འཐོབ་པར་ཤོག”
རྣལ་འབྱོར་བས་ཁོང་ཚོ་ལམ་དུ་བསྐྱལ་རྗེས་གུས་ཉམས་སྣ་ཚོགས་བསྟན་ཏེ་
སྨོན་ལམ་བརྒྱབ།
དེར་ཆོས་རྗེ་ས་པཎ་འཁོར་དང་བཅས་པས་ས་ནག་པོ་འདོམས་ལ་བཅལ།
ཆུ་གཙང་མོ་འཕྲེད་ཀྱིས་བཅད་དེ་བྱང་ཕྱོགས་ སུ་འགྲིམས། ལམ་བར་དུ་
རྒྱགས་ཕྱེ་དང་རྫོངས་པ་བཀལ་བའི་དྲེལ་གཅིག་གིས་ཁལ་མ་ཐེག་པར་ ཤི་་་
འཁོར་རྣམས་ཀྱིས་མྱུར་དུ་དྲེལ་རོའི་ཐོག་གི་རྒྱགས་རྫོངས་རྣམས་ཕབ་སྟེ་འཕྲོ་
མའི་རྟ་དྲེལ་དང་བཅིབས་པ་འགའི་སྟེང་དུ་བགོས་ཏེ་བཀལ་ནས་དོཀའ་དཀའི་
ངང་སྔར་བཞིན་ལམ་དུ་ཆས། དེ་ལྟར་མདོ་སྨད་ཀྱི་དགོན་སྡེ་དང་གནས་
འགངས་ཅན་མང་པོར་མཇལ་ཞིང་ཆོས་ཀྱི་ས་བོན་གཏོར་བཞིན་སླར་ཡང་ཟླ་
འགའ་འགོར།
སོང་གིན་སོང་གིན་ཉིན་ཞིག་ཁོང་ཚོ་རི་ཆེན་པོ་རི་རབ་ལྷུན་པོ་ལྟ་བུ་ཞིག་
གི་འདབས་སུ་ཐོན། རི་དེའི་ངོས་སུ་གསོམ་སྡོང་དང་ཤུག་པ། ཨ་གར།
སྐྱེར་བ། སུ་རུ་ལ་སོགས་པ་རྫོང་མཐུག་པོར་སྐྱེས་ཡོད་པས་ཁབ་རྩེ་ཡང་་
འཛུགས་པའི་ཡུལ་མེད་པ་ལྟར་འདུག རི་དེའི་ཁ་གཏད་ན་རྩྭ་དང་རྩི་ཤིང་
ཅི་ཡང་སྐྱེས་མེད་པར་དམར་ཧྲེང་ངེར་འགྱིང་བའི་བྲག་རི་ཆེན་པོ་ཞིག་ཡོད་
ཅིང་། རྩེ་མོ་ན་བྱ་ཆེན་འགའ་ལྡིང་སྐོར་རྒྱག་པ་ལས་སེམས་ཅན་གང་ཡང་
མཐོང་དཀའ། རི་བྲག་གཉིས་ཀྱི་བར་ན་ལུང་བ་ཆེན་པོ་ཞིག་ཡོད་ཅིང་ལུང་
ངོས་གཟར་ཆེས་པས་གྲམ་ཆུ་ཆུང་ཆུང་ཞིག་ཡོད་པ་དེ་སུས་ཀྱང་མ་ཁོགས་པ་
ལྟར་ཐུར་ནས་ཐུར་དུ་ཤང་ཤང་དུ་འབབ་ལ། ཆུ་བོའི་བཞུར་སྒྲ་དང་ནགས་
«
183



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
ཚལ་ནས་མཆེད་འོངས་པའི་བྱ་བྱེའུ་ཡི་ཀྱུར་སྒྲ་སྣ་ཚོགས་གཞི་གཅིག་ཏུ་་་་
བསྡོངས་ཏེ་རྣ་ལ་སོས་དལ་མེད་པར་གྲག ཁོང་ཚོས་ཧ་ཅང་སེམས་ཁྲལ་བྱེད་
དགོས་པ་ནི་ཆ་རྒྱུས་མེད་པའི་གནས་འདི་ན་རྐང་ལམ་གཅིག་མ་གཏོགས་མེད་
པ་དེ་རེད། འོན་ཀྱང་རྐང་ལམ་འདི་ཡང་སྐྱ་ཐག་གེར་སྨུག་ནག་འཐིབས་
པའི་ནགས་ཚལ་ཆེན་པོའི་ཁོང་དུ་ཟུག་ཡོད་པས་དངོས་གནས་ཇི་འདྲའི་་་
འཇིགས་སུ་རུང་བ་ཞིག་རེད་ཨང་།
ཁོང་ཚོ་གློ་བུར་དུ་འགྲོ་མཚམས་བཞག་སྟེ་རི་ཆུ་དང་ནགས་ཚལ་གྱི་རང་
བྱུང་གི་བཀོད་པ་ལ་སྐོར་གཟིགས་ཤིག་བྱས་ཏེ་བསྡད།
“ཆོས་རྗེ་ལགས། ས་འདིའི་ཆགས་དབྱིབས་ལ་བརྟག་ན་ཇག་པ་སྡོད་
པའི་གནས་ཡིན་པ་ཐག་ཆོད། འཇིགས་པ་ལ་ཨང་།” ཚང་མས་ཅི་བྱེད་
འདི་བྱེད་མ་ཤེས་པར་ཡོད་ཙམ་ན་སློབ་དཔོན་ཇོ་གདན་པས་གློ་བུར་དུ་དེ་ལྟར་
གླེང་བྱུང་།
“ཇག་པ་ཡོད་ན་མི་སྐད་བཤད་ན་ལོས་གོ གལ་ཏེ་གཅན་གཟན་རེ་
ཡོད་ན་ཇི་ལྟར་བྱེད།” ལྷ་རྗེ་བི་ཇིས་ཀྱང་རང་གི་བསམ་ཚུལ་ཞིག་སྨྲས།
“འོ་ལས། ངས་ཀྱང་དེ་འདྲ་དགོངས་ཀྱིན་ཡོད།” ཆོས་རྗེ་ས་པཎ་
གྱིས་ཡང་བསྐྱར་རི་ཆུ་ནགས་གསུམ་གྱི་ཆགས་དབྱིབས་ལ་བརྟག་ཙམ་བྱས་རྗེས
“འགྲོ། ལས་ཤིག་ཡོད་ན་ལམ་ཞིག་ལོས་ཡོད”གསུངས་ཤིང་བཅིབས་པར་
ཡོབ་སྐུལ་ཞིག་བྱས་ཏེ་ཐེ་ཚོམ་མེད་པར་རང་གིས་ལམ་སྣེ་དྲངས་ཏེ་སོང་།
ནགས་ཚལ་དུ་ཞུགས་མ་ཐག་རྐང་ལམ་དེ་གློ་བུར་དུ་འཁོབས་ཇེ་ཡངས་
སུ་གྱུར་ནས་མཐར་སྐྱ་མི་གསུམ་པོ་གཤིབ་ནས་བག་ཡངས་སུ་རྒྱུ་ཆོག་པའི་ལམ་
ཆེན་ཞིག་ཏུ་གྱུར། འོན་ཀྱང་། ནགས་ཚལ་སྔར་བཞིན་ཇེ་སྡུག་ཡིན་པས་
184



ལེའུ་བཅུ་གཅིག་པ། བྱང་ངོས་སུ་ཕེབས་པ། །
གསེང་དུ་བལྟས་ན་སེམས་ཅན་གང་གི་གཟུགས་བརྙན་མི་མཐོང་ཡང་གཅན་
གཟན་གྱི་ང་རོ་དང་རི་དྭགས་ཀྱི་སྐད་སྒྲ་བར་མེད་དུ་ཐོས་ཐུབ་པས་དངོས་
གནས་ལུས་ཀྱི་བ་སྤུ་ཡང་གྱེན་དུ་གཟེངས་པར་བྱེད། །
“ཧ་ཧ་ཧ། ཧི་ཧི་ཧི།” གློ་བུར་དུ་ཆ་རྒྱུས་མེད་པའི་སྐད་སྒྲ་་་་
འཇིགས་སུ་རུང་བ་ཞིག་གིས་ནགས་ཚལ་གྱི་ཁྲོད་དུ་བྲག་ཅ་བསྐྱིལ།
ཆོས་རྗེ་འཁོར་དང་བཅས་པ་འཇིགས་ཡེ་རེར་བཏང་ནས་གོམ་གང་ཡང་
མདུན་དུ་སྤོ་མ་ཐུབ་ལ། བཅིབས་པ་དང་ཁལ་དྲེལ་རྣམས་ཀྱང་རྣ་འབྱོག་
ཀྲོག་ཀྲོག་ཏུ་བརྩེངས་ཏེ་འདྲོག་ལངས་རྩིས་བྱེད།
“ཧ་ཧ། དེ་རིང་ཁྱོད་ཚོ་འཆོར་ས་གང་ན་ཡོད།” དགོད་སྒྲ་དེ་ཡལ་
མ་ཐག་སླར་ཡང་སྐྱེས་པ་ངག་ སྦོམ་པོ་ཞིག་གི་སྐད་གྲགས་ཡོང་ལ། དེར་་
བསྟུན་ནས་གྲི་དང་ཤང་ལང་། མདའ་མདུང་བཟུང་བའི་མི་བཅུ་ཕྲག་ཅིག་
གང་ནས་ཐོན་པ་ཡང་མི་ཤེས་པར་འཚུབ་ལོང་ལོང་དུ་ཡོང་ནས་ཆོས་རྗེ་འཁོར་
དང་བཅས་པ་ཕྱོགས་བཞི་ནས་བསྐོར་ཏེ་ས་ལེབ་མོ་སྒོར་སྒོར་ཞིག་ཏུ་བཅུག
སྐབས་དེར། ཆོས་རྗེ་ས་པཎ་གྱིས་ཐུགས་བརྟན་ཅིང་བརླིང་བའི་ངང་
མཐའ་འཁོར་ལ་སྐོར་གཟིགས་ཤིག་བྱས་པ་ན། གདོང་ལ་རྫིག་རྔམ་ཐོན་པའི་
མི་དེ་དག་ནི་གཤིན་རྗེའི་ལས་དམག་ལྟར་མིག་ཟུང་དག་ལས་སྙིང་རྗེ་བྲལ་བའི་
འོད་མདངས་སྣ་ཚོགས་འཁྱུག་ ཅིང་མཚོན་ཆ་དམ་ པོར་ ཐོགས་ ནས་ འདུག
ཚུགས་ཀར་བལྟས་ན་ཁོ་ཚོ་དངོས་གནས་ཇག་པ་སྐོར་ཞིག་ཡིན་པ་འདྲ།
“ཁྱོད་ཚོས་ལམ་འགྲོ་བ་བཀག་ནས་ཅི་བྱེད།” སློབ་དཔོན་ཇོ་གདན་
པས་ཁོང་ཁྲོ་མ་གནོན་པར་སྐད་ཤུགས་ཆེན་པོས་ངར་བཀོལ།
“ཧིན། ཁྱོད་ཁ་ཕོ་ཆེ། ངེད་རྣམས་ནི་གནས་འདིའི་ས་བདག་དང་
185



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
ཆུ་བདག་ཡིན། ས་རིན་ཆུ་རིན་ལ་ནོམ་པ་དང་དུད་འགྲོ་རྣམས་སྐྱུར་ཞོག
རྣམ་འགྱུར་དྲང་ན་མི་ཚེ་ཐར་དུ་བཏང་ཆོག” ལག་ཏུ་ཤང་ལང་བཟུང་བའི་
སྐྱེས་པ་དར་མ་ཞིག་གིས་མདུན་དུ་གོམ་པ་འགའ་སྤོས་ཏེ་སྐད་འདྲག་པོ་ཞིག་
བཏོན་ནས་འཇིགས་སྣང་བསྐུལ་བ་ན། གཞན་རྣམས་ཀྱིས་ཀྱང་རང་རང་གི་
མཚོན་ཆ་དགུང་དུ་ཕྱར་ནས་ཀི་ལྡིར་དང་སྐད་ཅོར་བརྒྱབ།
“སྡོད་ཅིག ལག་མ་འགུལ།”
ཆོས་རྗེ་ས་པཎ་འཁོར་དང་བཅས་པ་རེ་ཞིག་ཅི་བྱེད་འདི་བྱེད་མེད་པར་
ལུས་པའི་སྐབས་དེར། གློ་བུར་དུ་ནགས་གསེབ་ནས་གྲགས་ཡོང་བའི་སྐད་སྒྲ་
གཞན་ཞིག་གིས་ཐམས་ཅད་དལ་ཅག་གེར་བཏང་། །
ཆོས་རྗེ་ས་པཎ་གྱིས་སྐད་སྒྲ་མཆེད་ཡོང་བའི་ཕྱོགས་དེར་གཟིགས་པ་ན།
སྐྱེས་པ་ལུས་པོ་ཤིན་ཏུ་རྒྱགས་ཤིང་དཔུང་རྗེན་དུ་བུད་པ། གདོང་ན་རྨ་ཤུལ་
པ་ཏྲ་ལྟར་བསྣོལ་བ། མགོ་སྐྲ་གཡག་རྩིད་ལྟར་འཛིངས་པ། བྲང་དཀྱིལ་ན་
སྤུ་རྫོང་མཐུག་པོ་ཤར་མར་སྐྱེས་པ་ཞིག་མི་དྲེད་ཅིག་དང་འདྲ་བར་ལམ་གྱི་གོང་
རོལ་གྱི་ནགས་གསེབ་ནས་ཕྱིར་བུད་དེ། ཐད་ཀར་ཁོང་ཚོའི་མདུན་དུ་ཡོང་
ནས་མགོ་བོ་ལན་གསུམ་སྐུར་ཏེ་གུས་ཉམས་ཤིག་བསྟན་རྗེས། ངག་འཇམ་པོའི་
སྒོ་ནས“ དགེ་འདུན་པ་ཚོ་གང་ནས་ཕེབས་ཡོང་བ་ཡིན”ཞེས་དྲིས་བྱུང་།
“སྟོད་དབུས་གཙང་ནས།” ཆོས་རྗེ་ས་པཎ་གྱིས་ལན་དྲང་པོ་ཞིག་
སྨྲས་རྗེས་ཅི་ཡང་མ་གསུངས། །
“འོ་ན་གང་ལ་ཕེབས་པ་ཡིན།” མི་དེས་སྔར་གྱི་གནས་ནས་གོམ་གང་
མདུན་དུ་སྤོས་ཤིང་ཆོས་རྗེ་ས་པཎ་གྱི་སྐུ་ལུས་ཡོངས་ལ་ཞིབ་ལྟ་ཞིག་བྱས་རྗེས་དེ་
སྐད་ཟེར།
186



，
ལེའུ་བཅུ་གཅིག་པ། བྱུང་ངོས་སུ་ཕེབས་པ།
“གར་འགྲོ་འདིར་འདུག་གི་ངེས་པ་མེད། མདོ་སྨད་ཀྱི་ཡུལ་ཞིག་ཡིན་
ན་གང་དུ་བསྡད་ཀྱང་ཆོག”
“ཁྱོད་རང་དབུས་གཙང་ཆོས་ཀྱི་ཡུལ་དུ་མི་སྡོད་པར་མདོ་སྨད་དུད་
འགྲོའི་ཡུལ་དུ་ཕེབས་དོན་ཅི་ལགས།” མི་དེས་རྟ་དྲེལ་གྱི་རྒྱབ་ཏུ་བཀལ་
བའི་རྒྱུགས་རྫོངས་ལ་ཡང་བསྐྱར་མིག་ཞགས་ཤིག་འཕངས་ཏེ་དྲིས།
“དེ་ངས་ཁྱོད་ལ་བཤད་ཆོག” སློབ་དཔོན་ཇོ་གདན་པས་མི་དེས་
ཆོས་རྗེ་ས་པཎ་གྱི་ཐུགས་དཀྲུགས་པར་དོགས་པ་ལྟར་བཅིབས་པར་ཡོབ་སྐུལ་
ཞིག་བྱས་ཏེ་མདུན་དུ་བུད་དེ་ཆོས་རྗེའི་ཞལ་ལ་གཟིགས་ཙམ་བྱས་རྗེས་ཁོང་
ཚོའི་གནས་ཚུལ་རྣམས་ཚིག་གཅིག་ཀྱང་མ་གསང་བར་མགོ་ནས་མཇུག་བར་དུ་
བཤད། །
“ཨ་ཙི། ཨ་ཙི།། ཆོས་རྗེ་ས་པཎ་ཚང་ཟེར་བ་ཁོང་ཡིན་ནམ།” མི་
དེས་སློབ་དཔོན་ཇོ་གདན་པའི་གཏམ་ལ་གསན་རྗེས་གློ་བུར་དུ་སྔར་གྱི་རྫིག་
ཉམས་མཐའ་དག་དོར་ནས་ཤིན་ཏུ་ཡ་མཚར་བའི་ཚུལ་གྱིས“ཆོས་རྗེ་ས་པཎ་
ཚང་ལ་དེ་རིང་མཇལ་ཐུབ་པ་ངོ་མཚར་ཆེ་ཨང”ཟེར་ནས་རྒྱུ་མཚན་ཅི་ཡིན་མི་
ཤེས་པར་སྙམ་པ་དང་གར་སྦྱར་ནས་ཕྱག་འཚལ་རྩིས་བྱས་བྱུང་།
“མི་ཆེན་ལགས། ཁྱོད་ཀྱིས་ཆོས་རྗེ་ས་པཎ་གྱི་གནས་ཚུལ་ཇི་ལྟར་ཤེས་
པ་ཡིན།” ལྷ་རྗེ་བི་ཇི་ཡང་ཤིན་ཏུ་ཡ་མཚར་བར་གྱུར་ནས་ཚིག་དེ་འདྲ་ཞིག་
ངག་ལས་ཤོར། །
“ཆོས་རྗེ་ལགས། དགོངས་པ་མ་ཚོམས། ང་ནི་ཇག་དཔོན་ཞིག་
ཡིན། ཇག་ལམ་འདི་བརྒྱུད་པའི་མཇལ་བ་མང་པོ་ཞིག་གི་ཁ་ནས་ཆོས་རྗེ་ས་
པཎ་ཚང་ཟེར་བ་མདོ་སྨད་དུ་ཕེབས་འདུག་ཟེར་བའི་གཏམ་གང་མང་ཐོས་
187.
་



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
མྱོང་། ངས་ཁྱེད་ཀ་བླ་མ་གང་འདྲ་ཞིག་ཡིན་པ་མི་ཤེས་ཀྱང་ཁྱེད་ཀྱི་སྙན་གྲགས་
ཀྱི་སྟེང་ནས་རང་ག་བ་ཞིག་མིན་པ་སྔར་ནས་རྟོགས་ཡོད། ཡ་མཚར་བ་ལ།
ངས་འདི་ལྟར་ཉེས་པ་གསོག་བཞིན་པའི་སྐབས་ཤིག་ལ་རིན་པོ་ཆེས་ཤུགས་
ཀྱིས་མཁྱེན་ནས་ཕེབས་འོངས་པ་ཡིད་ལའང་མ་དྲན། ངོ་མ་བཟོད་པར་
གསོལ། ཆོས་རྗེ་རིན་པོ་ཆེ་མཁྱེན།” ཇག་དཔོན་དེས་མིག་ནས་མཆི་མ་
ཉིལ་ཉིལ་དུ་འཁོར་ཏེ་དེ་ལྟར་བཤད་ཞོར་ཡན་ལག་ལྔ་བོ་ས་ལ་གཏུགས་ནས་
ཕྱག་གསུམ་བཙལ་བ་ན། མཐའ་འཁོར་གྱི་མི་རྣམས་ཀྱིས་ཀྱང་སྔ་རྗེས་རྩོད་
པ་ལྟར་ཕྱག་འཚལ་ཅི་ཐུབ་བྱས།
དེ་ནས། དུས་ཡིན་ཅུང་རིང་པོ་ཞིག་ལ་ཕན་ཚུན་ཕྱོགས་གཉིས་ནས་
གཏམ་མང་དུ་ལབ་པ་དང་། རྒྱུས་ལོན་ཅུང་ཟད་ཐོབ་རྗེས་ཇག་དཔོན་གྱིས་
ཆོས་རྗེ་ས་པཎ་ལ་ཕྱག་རྟེན་དང་རྫོངས་པ་ཕུལ་ནས་མཇལ་ཁ་ཞུས་པ་དང༌།
ཆོས་རྗེ་ས་པཎ་གྱིས་ཀྱང་ཁོ་ཚོའི་རེ་བ་ལྟར་མཇལ་ཁ་གནང་ཞིང་ཆོས་མང་དུ་
གསུངས་པ་ལ། དེའི་ནང་གི་ཇག་པ་རེ་གཉིས་ཀྱིས་སང་ཕྱིན་ཇག་པའི་ལས་
མི་བྱེད་པའི་དམ་བཅས་ཤིང་རང་ལུས་ཀྱི་ཉེས་པ་འཆག་ཐབས་བྱས། ཇག་
དཔོན་དེས་ཀྱང་ཆོས་རྗེ་འཁོར་དང་བཅས་པའི་རྒྱུགས་ལྗོངས་དང་འབུལ་བ་
མཐའ་དག་ཁལ་རྟས་མ་ཐེག་པར་འདུག་པ་མཐོང་ནས་དྲེལ་གཅིག་ལམ་རྫོངས་
སུ་ཕུལ་ཞིང་ལམ་ཐག་རིང་པོར་སྐྱེལ་མ་བྱས།
“ ཆོས་རྗེ་ལགས། དེ་རིང་གི་བྱུང་བ་འདི་རྨི་ལམ་ལྟ་བུ་ཞིག་རེད་་་་
ཨང་།” ཇོག་པ་རྣམས་ཕྱིར་སོང་རྗེས་ལྷ་རྗེ་བི་ཇིས་གཏམ་གསར་བ་ཞིག་གི་
མགོ་གླེང་བྱུང་།
“དཀོན་ མཆོག་ མཁྱེན། རྨི་ ལམ་ ཞིག་ མ་ རེད་ སུས་ ཟེར་ ཐུབ།”
188



ལེའུ་བཅུ་གཅིག་པ། བྱང་ངོས་སུ་ཕེབས་པ།
ཆོས་རྗེ་ས་པཎ་གྱིས་ཀྱང་དབུ་འཕྲེད་དུ་གཡུག་གཡུག་མཛད་དེ་ཤིན་ ཏུ་ཡ་་
མཚར་བའི་ཉམས་བསྟན།
“ཇག་པ་ཞིག་གིས་ཀྱང་ཁྱེད་ཀྱི་སྙན་པ་ཐོས་འདུག དེ་ངོ་མི་མཚར་
རམ། ཆོས་རྗེ་ལགས།” སློབ་དཔོན་ཇོ་གདན་དགའ་ནས་ཁ་ཡང་ཟུམ་མི་
ཐུབ་པར་འདུག
ཆོས་རྗེ་ས་པཎ་གྱིས་ཞལ་ཏའི་མཚམས་བཅད་དེ་ཞལ་སྒྲོས་སོས་དལ་མེད་
པར་ཡང་བསྐྱར་ཞལ་འདོན་ཟློ་འགོ་བརྩམས།
དེ་ལྟར་ཆོས་རྗེ་ས་པཎ་འཁོར་དང་བཅས་པས་ལམ་གྱི་དཀའ་བ་སྣ་་་
ཚོགས་ཁྱད་དུ་བསད་དེ་མདོ་སྨད་ཀྱི་ཡུལ་གྲུ་མང་པོ་རུ་ཆོས་གསུང་དགོས་པའི་
ཡུལ་དུ་ཆོས་ གསུངས། རྟེན་བཞེང་དགོས་པའི་ གནས་ སུ་ རྟེན་ བཞེངས།
ནད་འཇོམས་དགོས་པའི་ས་རུ་ནད་བཅོམས་ཏེ་ས་འབྲེལ་ཆུ་འབྲེལ་བློས་ཚིམས་
པ་ཞིག་བཞག་རྗེས། སླར་ཡང་ལོ་རྗེས་མའི་དགུན་གྱི་ཕོ་ཉ་བསླེབས་པ་དང་
མཉམ་དུ་བྱང་ངོས་སུ་ཞབས་སོར་འཁོད་། དེ་དུས་ནི་སྤྱི་ལོ1246ལོའི་ཟླ་
བརྒྱད་པ་སྟེ་ཆོས་རྗེ་ས་པཎ་ཁོང་ཉིད་དགུང་ལོ་རེ་ལྔར་བསླེབས།
189



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
ལེའུ་བཅུ་གཉིས་པ།
རྒྱལ་པོ་གོ་དན་དང་ཞལ་མཇལ་བ།
བྱང་ངོས་སུ་འབྱོར་རྗེས། ཆོས་རྗེ་ས་པཎ་ལ་མཚོན་ན་ཆེས་ཐོག་མར་
མཐོང་འདོད་པ་ནི་རང་གི་ཚ་བོ་འཕགས་པ་བློ་གྲོས་རྒྱལ་མཚན་དང་ཕྱག་ན་རྡོ་
རྗེ་སྤུན་མཆེད་གཉིས་ཡིན་ཞིང་། འཕྲལ་དུ་མཇལ་འདོད་པ་ནི་ཧོར་གོ་དན་
རྒྱལ་པོ་ཡིན་པ་སྨོས་ཅི་དགོས། ཡིན་ནའང་། འཕགས་པ་སྤུན་མཆེད་་
གཉིས་གྱིས་སྐོམ་པའི་ཆུ་དང་ལྟོགས་པའི་ཟས་ལྟར་ཁོང་ལ་སྔ་མོ་ནས་སྒུག་ཡོད་
ཀྱང་གོ་དོན་རྒྱལ་པོ་ནི་ཡེ་ནས་མཐོང་རྒྱུ་མི་འདུག གསེར་ཡིག་པ་དང་བློན་
ཆེན་དག་གི་ཞུ་འབུལ་ལྟར་ན། གོ་དན་རྒྱལ་པོ་ནི་ཉེ་སྔོན་ཏག་ཏག་དེར་ཧོར་
ཡུལ་དུ་རང་གི་ཕུ་བོ་གོ་ཡུག་གན་ཟེར་བ་དེ་རྒྱལ་ས་ཆེ་བའི་ཁྲི་ལ་བཞུགས་པའི་
མཛད་སྒོར་ཕེབས་སོང་བ་ཡིན་ཚོད་འདུག དེ་ལྟ་ན་ཡང་། ཧོར་པ་རྣམས་
ཀྱིས་ཁོང་སྐུ་དངོས་སུ་ཕེབས་པ་མཐོང་འཕྲལ་སྤྲང་པོས་ནོར་བུ་རྙེད་པ་ལྟར་
དགའ་བ་ཁོང་དུ་མ་གནོན་པར་མི་བསུ་རྟ་བསུའི་རྣམ་པས་ཕོ་བྲང་དུ་གདན་
དྲངས་པ་དང་། གསེར་གྱི་ཁྲི་ལ་བཞུགས་སུ་གསོལ་ཏེ་ཆོས་སྟོན་བསམ་གྱིས་
མི་ཁྱབ་པ་ཕུལ་ནས་རེ་ཞིག་རྒྱལ་པོ་བཞིན་དུ་བསྙེན་བཀུར་ཚད་མེད་བྱས།
ཆོས་རྗེ་ས་པཎ་གནས་འདིར་བྱོན་མ་ཐག་དངོས་གནས་ཧ་ལས་སོང་།
ཁོང་གི་བསམ་པར་བྱང་ངོས་ནི་དེ་སྔོན་དབུས་གཙང་གི་བླ་མ་དང་མཁས་པ་
རྣམས་ཀྱིས་གསུངས་པ་ལྟར “དཀོན་མཆོག་གསུམ་གྱི་སྒྲ་མི་གྲགས་པ། སྐད་
རིགས་མི་གཅིག་པ། མི་རྣམས་གདུག་རྩུབ་ཆེ་ལ་སྙིང་རྗེ་མེད་པ། བླང་
དོར་གྱི་གནས་ལ་དུད་འགྲོ་ལས་ཀྱང་རྨོངས་པ” ཞིག་ཡིན་པར་དགོངས་ཡོད་
190



ལེའུ་བཅུ་གཉིས་པ། རྒྱལ་པོ་གོ་དན་དང་ཞལ་མཇལ་བ།
མོད། དོན་དམ་དུ་དེ་ལྟ་བུ་ཞིག་ག་ལ་ཡིན་ཏེ། ཡུལ་འདིར་ཧོར་ལས་་
གཞན་མི་ཉག་དང་ཡུ་གུར། རྒྱུ་དང་བོད་ལ་སོགས་པའི་མི་རིགས་ཀྱང་མང་
དུ་ཡོད་ལ། རྒྱལ་པོའི་བླ་མཆོད་དུ་ད་དུང་མི་རིགས་མང་པོའི་དགེ་བའི་་
བཤེས་གཉེན་ཡང་མི་ཉུང་བ་ཞིག་ཡོད་པར་མ་ཟད། དེ་ཚོས་གྲྭ་པ་མང་པོ་
བསྡུས་ཏེ་རང་རང་གི་ཆོས་ལུགས་སྣ་ཚོགས་སྤེལ་གྱིན་ཡོད། ཧོར་རྣམས་ཆོས་
ལ་དགའ་ཞིང་ལས་ཅི་ཞིག་བསྒྲུབས་ཀྱང་རྒྱུ་འབྲས་ཀྱི་སྒོ་དང་བསྟུན་ཅི་ཐུབ་
བྱེད་ན་ཡང་། གནས་སྐབས་སུ་ཚང་མས་ཆོས་ཀྱི་རྒྱལ་པོར་བཀུར་བ་ནི་མིང་
ལ་ཨེར་ཀ་འུན་ཟེར་བའི་ཆོས་པ་ཞིག་ཡོད་པ་དེ་ཡིན་ཞིང་། ཁོང་ནི་བོན་ཆོས་
ཁོ་ན་སྒྲུབ་མཁན་ཞིག་ཡིན་པས་ཆོས་ལོག་ཀྱང་མང་དུ་ སྤེལ་གྱིན་གདའ་ལ།
བོན་ནག་པོའི་ཆོས་ལུགས་དང་འདྲ་བར་ཡུལ་འདིར་མི་ལ་ན་ཚ་དང་འཆི་བ་
བྱུང་བའི་སྐབས་སུ་ར་ལུག་དང་འབྲི་གཡག་རྟ་དྲེལ་སོགས་བཅུ་ཕྲག་ནས་སྟོང་
ཕྲག་གི་བར་བསད་ནས་ཤ་ཁྲག་གིས་དམར་མཆོད་གཏོང་བཞིན་ཡོད། ཨེར་
ཀ་འུན་གྱི་ཆོས་ལུགས་དེ་ཤུགས་ཆེ་ཞིང་ཁོའི་རྗེས་འབྲངས་ཀྱི་ཆོས་པ་ཧ་ཅང་
མང་ཞིང་ཕྱོགས་ཞེན་ཆེ་བས། གོ་ཐོས་ལྟར་ན་སྔར་མི་ཉག་གི་ཡུལ་འདིར་བླ་
མཆོད་དུ་བཞུགས་པའི་ཚལ་པའི་བླ་མ་གཙང་པ་དུང་ཁུར་བ་དབང་ཕྱུག་བཀྲ་
ཤིས་ཀྱིས་བརྙས་པ་མ་བཟོད་པར་རང་གི་སློབ་མ་བདུན་ཙམ་ཁྲིད་དེ་ཧོར་ཡུལ་
དུ་བུད་སོང་ཟེར། །
ཆོས་རྗེ་ས་པཎ་གྱིས་དོན་འདི་དག་མཐོང་ཞིང་ཐོས་ཐེངས་རེར་ཐུགས་ལ་
སྐྱོ་བའི་རྦ་རླབས་དྲག་ཏུ་འཕྱུར་ཏེ་བཟོད་གླགས་མེད་པའི་གནས་སུ་ལྷུང་བར་
བྱེད་ན་ཡང་། ཁོང་ནི་གཅིག་ནས་གསར་དུ་འོང་བའི་མགྲོན་པོ་ལྟར་སྨྲ་བ་
མེད་པར་བཞུགས་ན་མཛེས་པ་དང་གཉིས་ནས་རྒྱལ་པོ་ཡང་ད་དུང་ཐོན་མེད་
191



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
པས་རྒྱབ་རྟེན་ཆེན་པོ་ཞིག་མེད་པར་རེ་ཞིག་གཉོམ་ཆུང་ཆུང་གིས་བཞུགས་
དགོས་བྱུང་།།
དེ་ལྟ་ན་ཡང་། ཆོས་རྗེ་ས་པཎ་ནི་མཁྱེན་དཔྱོད་ཡངས་ཤིང་མིག་རྒྱང་
རིང་བས་སྐུ་ལུས་བྱང་ངོས་སུ་བཞུགས་ཀྱང་ཐུགས་ནི་བོད་མི་རིགས་གྱི་དོན་དུ་
གཞོལ་བ་དང་ ཁྱད་པར་དུ་ས་སྐྱའི་ཆོས་བརྒྱུད་བླ་ན་མེད་པར་སྤེལ་བའི་
ཆེད་དུ་མ་འོངས་པའི་རེ་འདུན་ཐམས་ཅད་ཚ་བོ་གཉིས་ལ་བཅོལ་ཏེ། སྔར་
བཞིན་ཆོས་ཀྱི་གདམས་ངག་ཇི་སྙེད་མུ་ནས་མུ་མཐུད་དུ་གནང་གིན་ཡོད།
ཆོས་རྗེ་ས་པཎ་ལིང་ཆུ་རྩེར@ ཟླ་གསུམ་འགོར་སོང་། ཉིན་ཞིག ཁོང་
གིས་རང་ཉིད་གྱི་འཁོར་རྣམས་ཁྲིད་དེ་རི་ལུང་ཐང་གསུམ་ལ་གཟིགས་མོར་
ཐེངས་གཅིག་ཕེབས། སྐབས་དེ་ནི་ཏག་ཏག་དགུན་མཇུག་ཡིན་པས་ཡུལ་
ལྗོངས་ཐམས་ཅད་སྐྱ་ཐལ་ལེར་སྣང་ལ། ཙག་དང་བསེར་བུ་ནི་ཁབ་རྩེ་ལྟར་
མིའི་ཤ་རུས་གྱི་གཏིང་ལ་ཟུག་སྟེ་འཁྱག་སིབ་སིབ་ཀྱི་ཟུག་གཟེར་སྟེར། རྟ་
ནོར་ལུག་གསུམ་རྣམས་ཀྱང་ཤ་ཤེད་ལྷུང་སྟེ་མྱ་ངན་གྱི་བཀྲེས་སྐད་སྣ་ཚོགས་
འབྱིན་བཞིན་ཡོད་པས་དངོས་ནས་ཡིད་སེམས་སྐྱོ་བ་ཞིག་རེད། །
“ ཚ་བོ་ལགས། ཁྱེད་གཉིས་འདི་རུ་ལོ་གཉིས་འགོར་སོང་། བོད་
ཡུལ་དྲན་ནམ།” ཕྱིར་ལོག་ནས་རང་ཤག་ཏུ་འབྱོར་རྗེས་ས་པཎ་གྱིས་རང་
གི་ཚ་བོ་གཉིས་ལ་གཏམ་གློ་བུར་བ་ཞིག་དྲིས་བྱུང་། །
“ལོས་དྲན།” དབུ་སྐྲ་བསིལ་ནས་རྟེན་རིལ་དུ་འདུག་པའི་རབ་བྱུང་
བ་འཕགས་པ་བློ་གྲོས་རྒྱལ་མཚན་གྱིས་ཅུང་ཙམ་ཡང་མི་བསམ་པར་དེ་ལྟར་
ལན་བཏབ། ལོས་ཡིན། བྱིས་པ་ཞིག་ལ་མཚོན་ན། ལོ་ཡི་འཁོར་མོ་གཉིས་
) བྱང་ངོས་ཀྱི་གོ་དན་རྒྱལ་པོ་བཞུགས་པའི་གནས་ལ་ལིང་ཆུ་རྩེ་ཟེར།
192



ལེའུ་བཅུ་གཉིས་པ།
རྒྱལ་པོ་གོ་དན་དང་ཞལ་མཇལ་བ།
ཙམ་གྱི་རིང་ལ་མི་རིགས་མི་གཅིག་པ་དང་སྐད་རིགས་མི་འདྲ་བ། གཉེན་ཉེ་
དང་སྤུན་ཟླ་གང་ཡང་མེད་པའི་གནས་ཤིག་ཏུ་བསྡད་ན་རང་གི་ཨ་མ་དང་ཕ་
ཡུལ་མི་དྲན་པ་ག་ལ་སྲིད། དོན་ངོ་མར་བཤད་ན། ཆོས་རྗེ་ས་པཎ་ཁོང་
ལའང་དེ་རིང་ཡུལ་སྐོར་ཐེངས་གཅིག་བྱས་པས་ཡིད་ལ་སུན་སྣང་སྐྱེས་ནས་གློ་
བུར་དུ་བོད་ཡུལ་དྲན་པའི་གདུངས་པ་ཞིག་དབང་མེད་དུ་སྐྱེས་བྱུང་བས་ཚ་བོ་
གཉིས་ལ་དེ་ལྟར་དྲིས་པ་རེད། །
“འདི། བོད་ཡུལ་དྲན་ན་འདི་ལ་ལྟོས། ： ཆོས་རྗེ་ས་པཎ་གྱིས་རང་
གིས་སྔོན་ཆད་དགུང་ལོ་བཅུ་དགུའི་ཐོག་བྲིས་པའི་ཕྱག་རྩོམ《བོད་ཡུལ་ལ་
བསྔགས་པ》ཟེར་བ་ཞིག་ཡོད་པ་དེ་ཁྱེར་ཡོང་ནས་ཚ་བོ་གཉིས་ཀྱི་མདུན་ཅོག་
ཐོག་ཏུ་བཞག ཕྱག་རྩོམ་དེའི་ནང་དུ་བོད་ཡུལ་གྱི་རི་ཆུ་ནགས་གསུམ་ལ་
བསྔགས་པ་བརྗོད་པ་ཡོད་པར་མ་ཟད། ད་དུང་ནང་བཅུད་ཀྱི་སེམས་ཅན་
ཐམས་ ཅད་ ལའང་ སྙན་ འཇེབས་ ཀྱི་ ཚིག་ གིས་ ལྷག་ བསམ་ བསྟན་ ཡོད་ ལ།
གསོན་ཉམས་ལྡན་པའི་སྣང་བརྙན་གྱིས་ཚ་བོ་གཉིས་ལ་རེ་ཞིག་རང་ཡུལ་དུ་
དངོས་སུ་ཐོན་པ་ལྟ་བུའི་ཉམས་སྣང་སྐྱེས་སུ་བཅུག་པ་དང་བཀླགས་ཀྱིན་་་་
བཀླགས་ཀུན་ལུས་ཡོངས་ཀྱི་དབང་རྩའི་སྦུབས་སུ་ཁྲག་རྒྱུན་དྲོན་མོ་ཞིག་འཁོར་
བྱུང༌། ་
“ཁུ་བོ། ངས་ཨ་མ་ཡང་དྲན། ཨེར་ཀ་འུན་གྱིས་ནམ་རྒྱུན་ངེད་
གཉིས་ལ་སྡང་སྡིགས་སྟོན་གྱིན་འདུག ང་ཕྱིར་འགྲོ་རྒྱུ” གློ་བུར་དུ་ནམ་
རྒྱུན་ཁ་གྲག་རྒྱུར་མི་དགའ་བའི་ཕྱག་ན་རྡོ་རྗེས་ཆོས་རྗེ་ས་པཎ་གྱི་དྲུང་དུ་འགྲེང་
སྟེ་དེ་ལྟར་ཞུས།
“ཨ་མ་ཨེ། ཨ་མ་དྲན་ན………..ཨེར་ཀ་འུན་ནི….....”
193



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
ཆོས་རྗེ་ས་པཎ་གྱིས་ལན་ཇི་ལྟར་འདེབས་དགོས་པ་ཡང་མ་མཁྱེན་པར་
ངག་ཐན་ཐུན་ཅིག་སྨྲས་ཤིང་ཕྱག་ན་རྡོ་རྗེའི་མགོ་ལ་ཕྱག་གིས་བྱབས་བྱབས་
ཤིག་གནང་ཞོར་འདས་དོན་གྱི་མཚོ་མོའི་ཀློང་དུ་འཁྱམས་སོང་། །
དེ་ནི་མི་ལོ་གཉིས་ཀྱི་ཡར་སྔོན་དུ་བྱུང་བའི་དོན་ཞིག་རེད། ཆོས་རྗེ་ས་
པཎ་གྱིས་རང་ཉིད་བྱང་ངོས་སུ་འབྱོན་པར་ཐུགས་ཐག་བཅད་རྗེས། ཆིབས་
པར་བཅིབས་ཏེ་གཡས་རུ་མདོག་གི་གད་ལོ་ཞེས་བྱ་བའི་ཡུལ་དུ་སྲབ་ཁ་དཀྱུས།
ཡུལ་དེ་ག་ན་ཁོང་གི་ནུ་བོ་ ཟངས་ཚ་བསོད་རྒྱལ་གྱི་ཁྱིམ་ཞིག་ཡོད་པ་དང་།
བདག་མོ་ནི་འཕགས་པ་ལུག་སྐྱེས་གྱི་ཨ་མ་སྟེ། ཁོ་མོས་སྐབས་དེར་ཟངས་ཚ་
བསོད་རྒྱལ་སྐུ་འདས་པའི་ལོར་སྐྱེས་པའི་བུ་ཆུང་ཕྱག་ན་རྡོ་རྗེ་ལ་བདག་སྐྱོང་
བྱེད་བཞིན་ཡོད། ཕྱག་ན་རྡོ་རྗེ་ཟེར་བའི་མིང་འདི་ནི་ས་པཎ་རང་ཉིད་ནས་
སྔར་ཇོ་བོ་རྗེ་ཨ་ཏི་ཤའི་ལུང་བསྟན་དང་མཐུན་པར་མགོན་པོ་ཕྱག་ན་རྡོ་རྗེའི་
སྤྲུལ་བའི་སྐུ་འཁྲུལ་མེད་དུ་ངོས་བཟུང་སྟེ་བཏགས་པ་རེད། ནུ་བོའི་ཁྱིམ་
གཅིག་ལ་སྤྲུལ་བའི་སྐུ་གཉིས་སྔ་ཕྱིར་འཁྲུངས་པ་འདི་གཅིག་ནས་འཁོན་ས་
སྐྱའི་གདུང་རྒྱུད་ཀྱི་ལ་རྒྱ་དང་རྒྱན་ཡིན་ཞིང་། གཉིས་ནས་འགྲོ་བའི་གདུལ་
བྱ་རྒྱས་པའི་རྒྱུ་ཡིན་པས་ཁུ་བོ་ཞིག་གི་སྤྲོ་སྣང་དང་ལ་རྒྱ་དེ་སུ་ཞིག་གིས་རྟོགས།
ཡིན་ན་ཡང་། ས་པཎ་རང་ཉིད་ཧོར་གྱི་བླ་མཆོད་དུ་ཕེབས་པར་སྟ་གོན་བྱེད་
པའི་སྐབས་འདིར་ཞེ་ཐོགས་ས་ཞིག་ཡོད་པ་ནི་ཚ་བོ་གཉིས་ཀའི་ནང་ནས་ཀྱང་
ཆུང་དུས་ནས་ཨ་ཕའི་ངོ་ཡང་མི་ཤེས་བར་ནར་སོན་པའི་རིགས་ཀྱི་བུ་ཕྱག་ན་རྡོ་
རྗེ་ལོས་ཡིན། དེ་བས་ཆོས་རྗེ་ས་པཎ་ཐེངས་འགའ་ལ་ཚ་བོའི་གམ་དུ་ཕེབས་
སྙམ་ཡང་གནས་སྐབས་སུ་ཧོར་གྱི་བྱ་བའི་ཐོག་ལ་མ་ཁོམ་པར་དེ་ལྟར་ལུས་པ་
རེད།
194



ལེའུ་བཅུ་གཉིས་པ། རྒྱལ་པོ་གོ་དན་དང་ཞལ་མཇལ་བ།
འཕགས་པའི་ཨ་མ་མ་གཅིག་ཀུན་སྐྱིད་ནི་འདས་པོ་ཟངས་ཚ་བསོད་རྒྱལ་
གྱི་དྲིན་ལ་ད་དུང་ཁྱིམ་གྱི་ཆ་རྐྱེན་བཟང་བས། བུ་གཉིས་ཀྱི་ཁུ་བོ་ལ་བཞེས་
སྟོན་གཟབ་རྒྱས་ཆེ་བ་ཞིག་བཤམས་ཏེ་བསྙེན་བཀུར་ཚད་མེད་བྱས།
ཆོས་རྗེ་ས་པཎ་གྱིས་ཀྱང་མ་གཅིག་ཀུན་སྐྱིད་མ་བུ་གཉིས་ལ་ཐུགས་ཁུར་
ཟོལ་མེད་ཀྱིས་འཚམས་འདྲི་མཛད་ཅིང་མཇལ་ཁ་གནང་རྗེས། ད་གཟོད་
འཕགས་པ་ལུག་སྐྱེས་དང་ཁོང་རྣམ་གཉིས་ཀྱི་ད་ལྟའི་གནས་ཚུལ་མཚམས་སྦྱོར་
བྱས་པ་དང་མཐར་རང་ཉིད་ཀྱི་ཕེབས་དོན་གསུང་མགོ་བརྩམས། །
“ ང་ཧོར་གྱི་བླ་མཆོད་ལ་འགྲོ་དགོས་པ་ཁྱོད་ཀྱིས་ཀྱང་ཤེས་གསལ་ལྟར་
རེད། འོན་ཀྱང་ངའི་ཚ་བོ་ཕྱག་ན་རྡོ་རྗེ་འདི་གར་བསྐྱུར་མི་ཕོད་པས་སྐུ་རྗེས་
སུ་ཁྲིད་རྩིས་ཡིན། ཁྱོད་དེ་ལ་མི་འཐད་རྒྱུ་ཨེ་ཡོད།”
“ཨ– ཆོས་རྗེ་ལགས། ཁྱེད་ཀྱིས་ཅི་གསུངས་བྱུང་།" ཆོས་རྗེ་ས་
པཎ་གྱི་མདུན་ཐད་ན་པུས་མོའི་ལྷ་ང་ས་ལ་བཙུགས་ཤིང་ཐལ་མོ་སྙིང་གར་སྦྱར་
བའི་ཨ་མ་མ་གཅིག་ཀུན་སྐྱིད་ཀྱིས་གཏམ་དེ་ཐོས་མ་ཐག་ཡིད་སེམས་བློང་བློང་
བོར་གྱུར་ཏེ་ཁ་ནས་དེ་ལྟར་ཤོར།
“ང་ཤུལ་ན་ཞེ་ཐོགས་ས་ཞིག་ཡོད་པ་ནི་ཕྱག་ན་རྡོ་རྗེ་འདི་ཡིན། ཁོང་
མ་འཁྲིད་ན་འདི་ན་བདག་པོ་བཟང་པོ་ཞིག་འབྱུང་དཀའ།” ཆོས་རྗེ་ས་
པཎ་གྱིས་ཁོ་མོས་དོན་གྱི་ཧ་མ་གོ་བར་འདུག་པ་མཐོང་ནས་སྐད་ཆའི་ནང་དོན་
ཇེ་གསལ་དུ་བཏང་ནས་བཤད།
“ཆོས་རྗེ་ལགས། ཐུགས་རྗེས་གཟིགས་རོགས།” མ་གཅིག་ཀུན་
སྐྱིད་ཀྱིས་མིག་ཟུང་ལས་མཆི་མ་ཁྲོམ་ཁྲོམ་དུ་བཞུར་བཞིན“བུ་ཆུང་འདི་ནི་ང་
གསོན་ན་རེ་བ་བཅོལ་ས་དང་ཤི་ན་ཕྱི་མིག་ལྟ་ས་ཡིན། ཆོས་རྗེ་རིན་པོ་ཆེ།
195



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
དེ་འདྲ་མི་གསུངས་པར་མཁྱེན། ཐུགས་རྗེའི་སྤྱན་གྱིས་གཟིགས་རོགས”
ཟེར་ནས་ཐོད་པའི་འབུར་བོ་ས་ལ་བརྡུངས་ནས་ཕྱག་འཚལ་ཅི་ཐུབ་བྱས། །
“ མ་གཅིག་ཀུན་སྐྱིད། ངས་སྔ་འདང་ཕྱིར་འདང་མང་པོ་བརྒྱབ་ཟིན།
འདི་ལས་ཐབས་ཤེས་ལེགས་པོ་ཞིག་མེད་པར་གདའ།” ཆོས་རྗེ་ས་པཎ་གྱིས་
མ་གཅིག་ཀུན་སྐྱིད་ཀྱི་གདོང་ཡོངས་ས་རྡུལ་དང་མིག་ཆུས་སྦགས་འདུག་པ་
མཐོང་ནས་ཡ་ཆུང་ཁོག་པའི་ནང་དུ་སྙིང་རྗེའི་ཆུ་མིག་དྲོན་མོ་ཞིག་འཁྱིལ་ཏེ་
ངག་འཇམ་པོའི་ངང་དེ་ལྟར་གསུངས།
“ཆོས་རྗེ་ལགས། ངས་ཁྱེད་ལ་དྲང་མོར་ཞུ། སྤྱིར་འཕགས་པ་ལུག་
སྐྱེས་ཁྱེད་ཀྱིས་འཁྲིད་འདོད་ན་འཁྲིད་ཆོག ཕྱག་ན་རྡོ་རྗེ་ང་དང་ཁ་བྲལ་ཚེ་
ངའི་སྙིང་བལ་བ་དང་ཁྱད་ཅི་ཡོད།” །
“ཕྱག་ན་རྡོ་རྗེ་ཡང་སྤྲུལ་བའི་སྐུ་ཡིན། ངས་ཁོང་ལ་ཆུང་དུས་ནས་
ཆོས་ཀྱི་གདམས་ངག་རེ་མ་གནང་ན་ག་ལ་འགྲིག དེ་བས་འཁྲིད་དགོས་པ་
ནི་གཡོལ་དུ་མེད་པའི་ལས་ཤིག་རེད།”
མ་གཅིག་ཀུན་སྐྱིད་དབང་མེད་དུ་ངུ་སྐད་ཤོར་ནས “གནམ་རྒན་མ།
མ་ལས་ངན་གྱི་མགོ་ལ་སྡུག་བསྔལ་རང་འཁོར་ཟེར་བ་ནི་འདི་འདྲ་བ་ལ་བཤད་
པ་ལོས་ཡིན། དང་པོ་བུ་ཡི་ ཨ་ཕ་འདས། ཐ་མར་ ཨ་མའི་བུ་ཡང་ཁྲིད།
འོ་ན་ང་ཁང་སྟོང་འདི་རུ་འདྲེ་འདུག་འདུག་བྱེད་དགོས་པ་ཡིན་ནམ”ཟེར། །
“འདུ་བ་འབྲལ་བ་དང་འབྲལ་བ་འདུ་བ་ནི་འཇིག་རྟེན་གྱི་ཆོས་ཉིད་
ཡིན། དེའི་སྟབས་ཀྱིས་འཁོར་བ་ལ་སྙིང་པོ་མེད་པར་མཐོང་ནས་རང་གཞན་
སུ་ཡིན་རུང་ཆོས་བསྒྲུབས་པའི་ཡན་ན་ཕན་པ་ཅན་མེད།” ་
“མིན། ཆོས་རྗེ་ལགས། ཕྱག་ན་རྡོ་རྗེ་ནི་འཁོན་ས་སྐྱའི་གདུང་རྒྱུད་
196



ལེའུ་བཅུ་གཉིས་པ། རྒྱལ་པོ་གོ་དན་དང་ཞལ་མཇལ་བ།
སྐྱོང་བའི་བུ་ཡིན། ཁྱེད་ཀྱིས་ཁོ་ཁྲིད་ནས་ཆོས་ལ་འཇུག་པ་འདི་འདས་པོའི་
རེ་བ་ལ་ཡང་འགལ་འདུག” མ་གཅིག་ཀུན་སྐྱིད་ཀྱིས་བཤད་ཀིན་བཤད་
ཀིན་ཁོག་གི་སྡུག་བསྔལ་མ་གནོན་པར་སྐད་མགོ་ཇེ་མཐོར་སོང་།།
“དེ་རེད། འཁོན་ས་སྐྱའི་གདུང་རྒྱུད་སྐྱོང་དུ་འཇུག་མིན་ནི་ཁྱོད་ཀྱི་
དབང་རེད། ངས་དེ་ལ་ཐེ་གཏོགས་མི་བྱེད། འོན་ཀྱང་། ཆོས་དང་རིག་
གནས་ཤིག་ལ་མ་སྦྱངས་ན་བླུན་པོ་ཞིག་གིས་ཅི་ཞིག་འཁྱོངས་ཐུབ།”
“ཆོས་རྗེ་ལགས། དེ་ཤིན་ཏུ་བདེན་ཡང་ཧོར་པ་རྣམས་ནི་གདུག་རྩུབ་
ཆེ་ལ་སྙིང་རྗེ་མེད་པ། གཡོ་སྒྱུ་ལ་མཁས་པས་ད་ཐེངས་གནས་དེར་སོང་ཚེ་
བསླུ་བྲིད་ཀྱི་འོག་ནས་ཕྱིར་ཡོང་ཡོད་མི་སྲིད།” ་
“མིན། ཁྱོད་འཆུགས་འདུག ཧོར་རྣམས་ཀྱང་མི་ཡིན་པས་ཆོས་ཀྱིས་
རྒྱུད་འདུལ་མི་ཐུབ་པ་ཞིག་གང་ན་ཡོད། ཁོ་ཚོ་ངས་ཆོས་ཀྱི་ལམ་དུ་འཇུག་
ཐུབ་པར་ཐེ་ཚོམ་མེད་ལ། ཕྱག་ན་རྡོ་རྗེ་ཡང་ངས་སྡུག་ཏུ་མི་འཇུག་ཁོ་ཐག་
ཡིན། ལོ་གཉིས་རེའི་ནང་ས་སྐྱའི་གསེར་ཡིག་པར་འགྲོགས་ཏེ་ཕྱིར་བོད་ཡུལ་
དུ་ཐེངས་རེར་བཏང་ཆོག” ་
... སྔ་དྲོ་གཅིག་གི་རིང་ལ། ཆོས་རྗེ་ས་པཎ་གྱིས་མ་གཅིག་ཀུན་སྐྱིད་
ལ་གོ་རྒྱུ་ཅན་གྱི་ཆོས་དང་གནས་ལུགས་མང་པོ་ཞིག་གསུངས་པས། ཁོ་མོ་
གཞི་ནས་ངུ་མཚམས་ཆད་པ་དང་རང་གི་བུ་ཕྱག་ན་ཡང་ཆོས་རྗེའི་ཕྱག་ཕྱིར་
ཁྲིད་ཆོག་པའི་རྣམ་འགྱུར་མི་སྟོན་ཐབས་མེད་བྱུང༌། ཡིན་ན་ཡང་། ཨ་མ་
ཞིག་ གི་ སྡུག་བསྔལ་རྒྱུན་གཅོད་རྒྱུ་ནི་དེ་འདྲའི་ལས་སླ་མོ་ཞིག་ག་ལ་ཡིན།
ཁས་ལེན་ཁ་ནས་ཤོར་རྗེས་ཁོ་མོ་སླར་ཡང་ངུ་མགོ་བརྩམས་ཤིང་སྐད་གདངས་
ཇེ་ཆེ་ནས་ཇེ་ཆེར་གྱུར། ...…..
197



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
ཕྱིར་དྲན་བྱས་རྗེས། ཆོས་རྗེ་ས་པཎ་གྱི་ཞལ་རས་སུ་ཐུགས་ཅུང་ཟད་
སྐྱོ་བའི་མདངས་ཤིག་མངོན་ཏེ་དངོས་གནས་བོད་ཡུལ་དང་བྲལ་ནས་མི་ལོ་
གཉིས་ལྷག་འགོར་ཟིན་པས་བུ་ཆུང་འདི་སྡུག་པ་ལ་ཁག་ཅི་ཡོད་དགོངས་ནས་
“རིག་པའི་བུ། རྒྱལ་པོ་མ་འགྱངས་པར་བསླེབ་ངེས་རེད། དེ་དུས་ཁྱོད་ཨ་
མར་བལྟ་རུ་སོང་ཆོག” ཅེས་གསུངས་པ་དང་རང་གིས་དེ་སྔོན་མ་གཅིག་ཀུན་
སྐྱིད་ལ“བུ་ཕྱག་ན་ལོ་གཉིས་རེའི་ནང་ཡུལ་ལ་ཐེངས་གཅིག་མངག་ཆོག” ཅེས་
ཁས་བླངས་པ་དེར་ཐུགས་འགྱོད་ཅུང་ཟད་ཅིག་སྐྱེས། །
ཉིན་གཅིག ཉིན་གཉིས། ཟླ་གཅིག ཟླ་གཉིས། ...... མཇུག་
མཐར། སྤྱི་ལོ་1247ལོའི་དཔྱིད་ཀྱི་དཔལ་མོ་བསླེབས་ཤིང་། ས་གཞིའི་
ངོས་ལ་ཚེ་སྲོག་གི་ལྗང་མྱུག་གསར་དུ་འབུས་པའི་སྐབས་དེར། གོ་དན་རྒྱལ་
པོ་གཞི་ནས་བཙུན་མོ་དང་འཁོར་རྣམས་ཀྱིས་བསྐོར་ཞིང་ ཤིང་རྟའི་ཁྲི་ལ་་
བཞུགས་ཏེ་སྟོབས་དང་གཟི་བྱིན་འབུམ་གྱིས་བརྒྱན་ནས་ཕྱིར་ཕེབས་བྱུང་།
ཡིན་ན་ཡང་ཁོང་གིས་ཆོས་རྗེ་ས་པཎ་ནི་དབུ་སྐྲ་དཀར་པོར་ གྱུར་ཞིང་ཟོ་་་་
མདངས་ཤིན་ཏུ་ཞན་པའི་བགྲེས་པོ་ཞིག་ཡིན་པ་མཐོང་ནས་དགོད་བྲོ་ལ་ངུ་
ཡང་བྲོ་བའི་སྣང་བ་དབང་མེད་དུ་སྐྱེས་པ་དང༌། ཁོང་ཉིད་ལ་མཐར་་་་་
གཏུགས་ན་ཡོན་ཏན་གང་འདྲ་ཞིག་ཡོད་པར་སྙམ་ནས་ཡིད་སོམ་ཉིའི་དབང་
དུ་སོང་སྟེ་རེ་ཞིག་མཇལ་ཁ་མ་ཞུས་ལ་བསྙེན་བཀུར་ཡང་ལེགས་པོ་མ་བྱས་པར་
བསྡད།
ཉིན་ཞིག གོ་དན་རྒྱལ་པོས་ཆོས་རྗེ་ས་པཎ་རང་གི་ཕོ་བྲང་དུ་སྤྱན་
དྲངས་ཤིང་ཕན་ཚུན་གྱི་གནས་ཚུལ་མང་པོ་འཕྲོས་མོལ་མཛད་རྗེས་རང་གི་
སེམས་སུ་ཉར་བའི་བསམ་ཚུལ་མཐའ་དག་དྲང་པོར་ཞུ་མགོ་བརྩམས།
198



ལེའུ་བཅུ་གཉིས་པ། རྒྱལ་པོ་གོ་དན་དང་ཞལ་མཇལ་བ།
“ཆོས་རྗེ་ལགས། ཁྱེད་ཀྱིས་འདི་ལྟར་ཚེ་འདི་བློས་གཏོང་བའི་རྒྱུ་རྐྱེན་
ནི་ངའི་འཕྲིན་ཡིག་གི་ནང་དོན་ལ་འཇིགས་པས་ཡིན་ནམ།” གོ་དན་རྒྱལ་
པོས་ཚམ་ཚོམ་ཅི་ཡང་མི་འཛིན་པར་གློ་བུར་དུ་དྲི་བ་དེ་ལྟ་བུ་ཞིག་བཏོན་བྱུང༌།
ཆོས་རྗེ་ས་པཎ་གྱིས་མནོ་བསམ་ཕྲན་ཙམ་ཡང་མི་གཏོང་བར“ དེ་ནི་ང་
རང་ཧོར་ལ་སྐྲག་པ་ཙམ་ནི་གཏན་ནས་མིན་པར་འཁོར་བར་སྙིང་པོ་མེད་པ་
དང་འཁོར་བའི་ཉེས་དམིགས་མཐོང་བའི་སྟབས་ཡིན”གསུངས།
རྒྱལ་པོ་གོ་དན་གྱིས་ཆོས་རྗེ་ས་པཎ་གྱིས་ལན་གནང་བ་དེ་འདྲ་ཐུགས་
ཐོག་ལ་མ་བབས་པར“འོ་ན། ཁྱོད་ལ་ཡོན་ཏན་ཅི་ཡོད”ཅེས་དྲིས། །
“བདག་སངས་རྒྱས་ཀྱི་བསྟན་པ་ལ་མོས་གུས་ཕྱིན་ཅི་མ་ལོག་པ་ཡོད།
གསུང་རབ་ཀྱི་དོན་ལ་གོ་བ་ཅུང་ཙམ་མཆིས།” ཆོས་རྗེ་ས་པཎ་གྱིས་སྔར་
བཞིན་བློ་བག་ཕབ་པའི་སྒོ་ནས་ལན་གནང༌། །
“དེང་སང་བོད་ན་ཁྱོད་ལས་མཁས་པ་མེད་ཟེར་བ་བདེན་ནམ།
“བོད་ན་ཐ་སྙད་ཀུན་རྫོབ་ཏུ་མཁས་པར་ཁས་འཆེས་པ་གྲངས་ཀྱིས་མི་
ཟིན། ང་ཡང་དེ་ག་ལས་མ་འདས།”
“འོ་ན། ཁྱོད་ལ་གཞན་དང་མི་འདྲ་བའི་རྟོགས་པའི་ཁྱད་ཆོས་ཅི་
ཡོད།”
“གང་ཟག་ལ་ལས་སེམས་རྐྱང་པ་སྟོང་པར་རྟོགས་ཀྱང༌། ཐབས་ཀྱི་
ཡོན་ཏན་མ་རྫོགས། ལ་ལ་ཡོན་ཏན་ཡོད་ཀྱང་ སེམས་སྟོང་པར་མ་རྟོགས། །
ལ་ལ་གཉིས་ཀ་ཡོད་ཀྱང་། ཐབས་མཁས་པས་འཕེན་མི་ནུས། ཁ་ཅིག་ལ་
གཞན་ཡོད་ཀྱང་བྱིན་རླབས་ཀྱི་བརྒྱུད་པ་མེད་པས་གསལ་སྣང་བསྐྱེད་མ་ནུས།
ངེད་ལ་འདི་རྣམས་ཅི་རིགས་ཚང་བས་ཁྱད་པར་དེ་ཙམ་ཡོད།”
1 99



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
དེ་ནས་བཟུང་། རྒྱལ་པོ་གོ་དན་གྱིས་ཉིན་རེར་ཆོས་རྗེ་ས་པཎ་རང་གི་
ཕོ་བྲང་དུ་སྤྱན་འདྲེན་པ་དང༌། ཡང་ན་ཁོང་ཉིད་ཆོས་རྗེའི་གཟིམ་ཁང་དུ་
ཕེབས་ཏེ་སུན་སྣང་མེད་པར་ཞལ་ཏ་གནང་བར་བྱེད་ལ། ཆོས་རྗེ་ས་པཎ་
གྱིས་ཀྱང་རྒྱལ་པོའི་ཐུགས་དང་བསྟུན་ནས་འཕྲོས་མོལ་སྣ་ཚོགས་བྱེད་མོད།
འོན་ཀྱང་། གནས་སྐབས་སུ་རྒྱལ་པོས་ཁོང་ཉིད་ལ་ཉམས་སད་བྱེད་ཀྱིན་
ཡོད་པ་མཐོང་ནས་ཆོས་དང་གདམས་ངག་ཏིལ་འབྲུ་ཙམ་ཡང་མ་གནང་བར་
བཞུགས།
ཉིན་འདི་དག་གི་རིང་ལ། རྒྱལ་པོ་གོ་དན་ཐེངས་གཅིག་ལའང་ཆོས་
རྗེའི་གཟིམ་ཁང་དུ་མ་ཕེབས་ལ། ཁོང་ཉིད་ཕོ་བྲང་དུའང་ཐེངས་གཅིག་ལ་
གདན་དྲངས་མ་བྱུང༌། རྒྱུན་ལྡན་གྱི་སྣང་ཚུལ་ལས་འགོངས་པའི་དོན་ གློ་
བུར་བ་འདིས་ཆོས་རྗེ་ས་པཎ་ལ་རང་དབང་མེད་པར་དོགས་པ་སྣ་མང་ཞིག་
སྐྱེས་སུ་བཅུག་པས་རེ་ཞིག་ཐུགས་རབ་ཏུ་བསྒྲིམས་ཏེ་སོམ་ཉིའི་ངང་རང་་་
གནས་སུ་ཚ་བོ་གཉིས་གཙོ་བྱས་པའི་འཁོར་རྣམས་ལ་ཆོས་ཀྱི་གདམས་ངག་
སྩོལ་བཞིན་བཞུགས། །
“ཆོས་རྗེ་ལགས། རྒྱལ་པོས་བསྙུན་བཞེས་འདུག ཁྱེད་ཉིད་ཕོ་བྲང་
དུ་ཕེབས་པར་འཚལ།” ནངས་མོ་ཞིག་ལ། ནམ་རྒྱུན་གྱི་སྤྱན་འདྲེན་པ་དེ་
གཉིས་ཡོང་ནས་ཆོས་རྗེ་ས་པཎ་ལ་སྙན་ཞུ་ཕུལ།
ཆོས་རྗེ་ས་པཎ་གློ་བུར་དུ་ཧད་པར་གྱུར་ཏེ་ཞལ་འདོན་ཡང་ཟློ་མཚམས་
བཞག་སྟེ “བསྟུན་ནས་ཉིན་འགའ་འགོར་སོང་ངམ” ཞེས་འཚུབ་ཅིག་ལངས་
ནས་དྲིས།
“ ཟླ་ཕྱེད་ལྷག་འགོར་སོང་། མྱུར་དུ་ཕེབས་རྒྱུ་མཁྱེན།” སྤྱན་་་་
200



ལེའུ་བཅུ་གཉིས་པ། ་ རྒྱལ་པོ་གོ་དན་དང་ཞལ་མཇལ་བ།
འདྲེན་པ་རྒན་པ་དེས་ངོ་མདངས་སྐྱ་བོར་གྱུར་ཏེ་ཞུས།
ཆོས་རྗེ་ས་པཎ་མྱུར་དུ་ཕོ་བྲང་དུ་ཕེབས་ནས་བལྟས་ཚེ་ལྷག་ཏུ་ཧ་ལས་
སོང་། མ་གཞིར་གོ་དོན་ལ་མཛེ་ནད་དྲག་པོ་ཞིག་ཐེབས་ཏེ་ལུས་ཡོངས་ལ་རྨ་
མཛུབ་མགོ་འདྲ་བས་ཕྲ་བཏབ་པ་ལྟར་མགོ་མཇུག་མེད་པར་ཁེབས་ཤིང་། ངོ་
གདོང་ཧྲིལ་བོར་རྣག་དང་ཆུ་སེར་གྱིས་སྦགས་ཏེ་བལྟས་པ་ཉིད་ནས་འཇིགས་
ཡེར་བ་ཞིག་འདུག རྒྱལ་པོའི་གཟིམ་ཁྲིའི་མཐའ་ན་ཨེར་ཀ་འུན་གྱིས་དབུ་
མཛད་པའི་ཧོར་གྱི་གྲྭ་པ་དང་བོད་ཀྱི་བན་དེ། ཡུ་གུར་གྱི་དགེ་བཤེས་སོགས་
ཀྱིས་སྒྲིབ་ཉམས་ཆེན་པོས་རིན་པོ་ཆེའི་སྟན་ལ་གྲལ་དུ་འཁོད་དེ་སྐུ་མདུན་ལ་
ཙན་དན་གྱི་ཅོག་ཙེ་བཞག དེའི་ཐོག་ཌ་དྲིལ་དང་རྡོ་རྗེ། པོ་ཏི་སོགས་ཡོ་
བྱད་མ་ཚང་བ་མེད་པ་སྤུངས་ཏེ་ཆོས་གྱི་ཆོ་ག་སྣ་ཚོགས་ཀྱིས་རིམ་གྲོ་སྒྲུབ་བཞིན་
གདའ། །
ཆོས་རྗེ་ས་པཎ་གྱིས་སེམས་ཆུང་ནེམ་ཆུང་གིས་རྒྱལ་པོའི་སྙན་དུ་བསྙུན་
འདྲི་ཞིག་བྱེད་སྙམ་མོད། འོན་ཀྱང་རྒྱལ་པོ་ནི་ཚེ་འདི་ཕྱི་གཉིས་ཀྱི་མཚམས་
སུ་འདུག་པས་ཁ་གྲག་རྒྱུ་ཕར་ཞོག ཐ་ན་མིག་གཉིས་ཀྱང་སྐྱ་ལོག་ལོག་ཏུ་
མདངས་ཉམས་ཏེ་མི་ངོ་ཡང་མི་ཟིན་པར་འདུག དེ་ནས་ཆོས་རྗེ་ས་པཎ་
གྱིས་ཁོང་གིས་དེ་སྔོན་རྗེ་བཙུན་གྲགས་པའི་གསུང་བཞིན་ཡི་གེར་བཀོད་པའི་
《དུག་བཅོས»ཀྱི་མན་ངག་བཞིན་ཚོན་ཀན་ཆག་གིས་རྒྱལ་པོའི་ཕྱག་རྩེ་ལ་
བརྟག་ཅིང་ནད་ངོས་བཟུང་བ་དང༌། སྨན་སྣ་མང་པོ་བསྡེབས་ཏེ་ཞབས་
འབྲིང་རྣམས་ལ་སྨན་གྱི་སྟེན་ཚུལ་ལེགས་པར་གསུངས་ནས་རང་ཉིད་ཀྱིས་ཀྱང་
འཁོར་རྣམས་བསྡུས་ཏེ 《ཆབ་གཏོར་འཇམ་དཔལ་མ》མང་དུ་མཛད་ཅིང་
ཉིན་གསུམ་ལ་རིམ་གྲོ་གནད་སྨིན་གྱིས་བསྒྲུབས། དུས་དེར་རྒྱལ་པོའི་ཕོ་བྲང་དུ་
201



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
རེ་ཞིག་རྔ་སྦུབ་དང་ཌ་དྲིལ་གྱི་སྒྲ་དང་ཆོས་ཀྱི་སྒྲ་ཡིས་གནམ་ས་གཉིས་གསིག་
འདར་རྒྱག་པ་ལྟ་བུའི་སྣང་བ་སྐྱེ་བར་བྱེད།
ཉིན་འདིའི་མཚན་མོའི་ཐོ་རངས་ཀྱི་དུས་སུ། ཆོས་རྗེ་ས་པཎ་གྱི་མནལ་
ལམ་དུ་མི་འཐེང་པོ་ལུས་ལ་རྨ་དང་ཤུ་བས་གང་བ་ཞིག་གཟིམ་ཁང་གི་སྒོ་དལ་
གྱིས་ཕྱེ་སྟེ་ནང་དུ་བསླེབས་བྱུང་།
“ཁྱོད་སུ་ཡིན།” ཆོས་རྗེ་ས་པཎ་གྱིས་མི་དེ་ཆ་ལུགས་མི་གཅིག་པ་
ཅན་ཞིག་ཡིན་པ་མཐོང་ནས་དྲིས། །
“ང་ནི་ཀླུའི་རྒྱལ་པོའི་ཕོ་ཉ་ཡིན།” མི་དེས་གཉོམ་ཆུང་ཆུང་གིས་ཞུས།
“ཅི་བྱེད་དུ་ཡོང་བ་ཡིན།”
“ཁྱེད་ཀྱིས་ངའི་རྒྱལ་པོ་འབོད་ཀྱིན་འདུག་ཟེར་བས་ཁོང་ཕེབས་མ་ཐུབ་
པར་ང་རང་ཚབ་དུ་མངགས་པ་ཡིན།”
“ཁྱོད་ཀྱི་རྒྱལ་པོ་ཅིའི་ཕྱིར་ཕེབས་མ་ཐུབ།” ཆོས་རྗེ་ས་པཎ་གྱིས་ཕོ་
ཉ་དེའི་སྐད་ཆའི་ནང་དོན་ཡེ་ནས་མ་གོ
“རྒྱལ་པོ་གོ་དན་འདིས་ཁོང་གི་བན་དེ་རྣམས་ལ་བཀའ་བསྒོས་ཏེ་ངའི་
རྒྱལ་པོར་ས་གཞི་བསླངས། འོན་ཀྱང་། བན་དེ་རྣམས་གྱིས་དབྱངས་འདྲ་
བྱེད་པ་དང༌། རོལ་མོ་འདྲ་འཁྲོལ་བ། གཏོར་མ་འདྲ་གཏོང་བ་ལས་ས་
ཆོག་མི་ཤེས་པས་ངའི་རྒྱལ་པོ་ཐུགས་མ་དགྱེས་པར་ས་གཞི་མ་བྱིན། ཡིན་ན་
ཡང་། རྒྱལ་པོ་འདི་བ་བསོད་ནམས་ཆེ་ཞིང་ཐུགས་གཏུམ་པས་ཇི་མི་སྙམ་
པར་འབངས་རྣམས་ལ་མཁར་ལས་བྱེད་དུ་བཅུག དེར་ངེད་རྒྱལ་པོ་འཁོར་
དང་བཅས་པ་རི་ཡིས་མནན་པ་བཞིན་དབུགས་ཀྱང་འབྱིན་དཀའ་བའི་གནས་
སུ་ལྷུང་སྟེ་འདི་གར་སྡོད་ཐབས་མ་བྱུང་བར་ཆུ་རྙོག་དང་འདམ་རྫབ་ཡོད་སར་
202



ལེའུ་བཅུ་གཉིས་པ། རྒྱལ་པོ་གོ་དན་དང་ཞལ་མཇལ་བ།
གནས་བཅས། དེར་ཡང་ཁོང་གིས་ཆུ་མིག་དང་འདམ་རྫབ་གྱི་ཐོག་ཏུ་རྟ་རྒྱུག
རྟ་བསད། རྟ་ཁྲག་གང་སོང་སར་ངེད་ལ་ལ་ན། ལ་ལ་ཤི ངའི་ལུས་ན་
ཡོད་པའི་སྦལ་ལྕོང་རྣམས་ཀྱང་ཤི་ལ་ཁད་པར་བྱུང༌། རྒྱལ་པོ་ཡང་འཆི་ལ་ཉེ་
བ་བྱུང་ནས་ཡུལ་ཕྱོགས་འདིའི་ལྷ་འདྲེ་ཐམས་ཅད་བསྡུས་ཏེ་རྒྱལ་པོ་གོ་དན་ལ་
གནོད་པ་གང་ཐུབ་ཅིག་གཏོང་དུ་བཅུག དེ་ནས་རྒྱལ་པོ་གོ་དན་ཡང་ནད་
གྱིས་མནར་ཏེ་བན་དེ་རྣམས་ལ་སྨོན་ལམ་འདྲ་འདེབས་པར་བཅུག་ཀྱང་ངེད་
ཀླུ་ལ་ཕན་པ་ཅི་ཡང་མ་བྱུང་། སྟབས་ལེགས་པ་ལ། ཁྱེད་ས་སྐྱ་པས་སྨན་
དང་བཟའ་རྒྱུ་བྱིན་པས་ངེད་ཀླུ་ལ་ཕན་པ་ཆེན་པོ་བྱུང་། ང་གར་ཡང་འགྲོ་མི་
ཐུབ་པ་ད་རེས་ཅུང་ཟད་ཕན་ནས་ནན་གྱིས་ཡོང་བ་འདི་ལགས། ཁྱེད་ཀྱིས་
མུ་མཐུད་འདི་ལྟར་བྱས་ན་ངའི་རྒྱལ་པོ་ཡང་སོས་པར་འགྱུར་ལ། ཁོང་ནད་
ལས་ཐར་ན་གོ་དན་ཡང་དྲག་པར་འགྱུར། ཁོང་མ་དྲགས་ན་གོ་དན་ཡང་
འཆི་བར་འགྱུར་བས་སྲོག་སྐྱོབ་པར་འབད་པ་གནང་རྒྱུ་སྐུ་མཁྱེན། ཐུགས་
མཁྱེན།”
“ལགས་སོ། བཞུགས་གདན་འཇགས།” ཆོས་རྗེ་ས་པཎ་གྱིས་་་་
ཐུགས་རབ་ཏུ་དགྱེས་བའི་ངང་ཀླུའི་ཕོ་ཉ་དེར་སྣེ་ལེན་ལེགས་པོ་གཏོང་དགོས་
སྙམ་སྟེ་གཟིམ་ཁྲི་ལས་བཞེངས་པ་ན་ཕོ་ཉ་དེ་དུ་བ་ཡལ་བ་བཞིན་གར་སོང་ཆ་
མེད་དུ་གྱུར།
དངོས་གནས་མནལ་ལམ་དུ་བྱོན་པའི་ཀླུའི་ཕོ་ཉ་དེས་ཞུ་བ་དང་འདྲ་
བར། ཆོས་རྗེ་ས་པཎ་གྱིས་སྔར་བཞིན་སྨན་དང་རིམ་གྲོ་གཉིས་ཀྱི་སྦྱོར་བ་མཛད་
པས། ཉིན་གསུམ་པར། གོ་དན་རྒྱལ་པོའི་ལུས་སྟེང་གི་རྨ་ཤུ་ཐམས་ཅད་
རིམ་གྱིས་དག་པར་གྱུར་ཅིང་། གདོང་མདོག་ཀྱང་སེར་པོ་ནས་དཀར་པོར་
203



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
སོས། མིག་ཟུང་ཡང་ཡུན་གྱིས་ཕྱེས་ཤིང་མིག་རྩའི་ཁྲག་མདངས་ཀྱང་ཡལ།
རྣམ་རིག་ཀྱང་གློ་བུར་དུ་རྒྱས་པས་རྒྱལ་བློན་འཁོར་དང་བཅས་པ་དགའ་བ་
སྟོང་གིས་མྱོས་ཏེ་ཆོས་རྗེ་ས་པཎ་ལ་དད་པ་དང་དུངས་པ་གཏིང་ཟབ་ཅིག་
འཁྲུངས་ཤིང་བསྙེན་བཀུར་གྱི་ཡོ་ལང་བསམ་གྱིས་མི་ཁྱབ་པ་མཛད། དེ་ནས་
བཟུང་མཆོད་ཡོན་གཉིས་ཀྱིས་སྔར་བཞིན་ཁྱོད་བདེ་ང་སྐྱིད་གྱི་ངང་ནས་གཏམ་
གྱི་འཕྲོས་མོལ་མཛད་ཐུབ་པ་བྱུང༌། །
“ཆོས་རྗེ་ལགས། ཁྱེད་ལ་དངོས་གནས་གཞན་དང་མི་འདྲ་བའི་ཡོན་
ཏན་འདུག ཨེར་ཀ་འུན་འཁོར་གྱིས་ཉིན་བཅོ་ལྔ་ཙམ་ལ་ཆོས་ཀྱི་རིམ་གྲོ་
བསྒྲུབས་ཀྱང་ཇེ་ཐུ་ལས་འབྲས་བུ་མ་བྱུང་།” གོ་དན་རྒྱལ་པོ་ཡིས་སྔར་གྱི་
སྐད་གདངས་དང་ཉམས་འགྱུར་ཐམས་ཅད་ཕྱུངས་ནས་གཏམ་གྱི་མགོ་གླེང་
བྱུང་། །
“རྒྱལ་པོ་ལགས། ང་ཆོས་དང་རིག་གནས་ལ་མཁས་པའི་མཐར་སོན་
ཡོད་པའི་ཐོག་བླ་མ་དཀོན་མཆོག་གི་བཀའ་དྲིན་བསྒོམས་པས་ཁྱོད་རང་ནད་
ལས་འགྲོལ་ཐུབ་པ་བྱུང༌།” ཆོས་རྗེ་ས་པཎ་གྱིས་ང་རྒྱལ་མེད་པར་དྲང་བོར་
སྨྲས། ་་་
“དེ་རིང་ནས་བཟུང་ཁྱེད་ཉིད་ངའི་སྲོག་སྐྱོབ་གྱི་དྲིན་ཆེན་ཡིན། ངས་
ཁྱེད་ལ་སྔར་ལས་ལྷག་པའི་བསྙེན་བཀུར་བྱས་ཏེ་བླ་མཆོད་དུ་བཀུར་ངེས་་་
ཡིན།” རྒྱལ་པོ་གོ་དན་གྱིས་སྤྱན་ཟུང་དུ་བརྩེ་བའི་མཆི་མ་ཀོ་རོ་རོ་འཁོར་
ནས་དེ་ལྟར་ཞུས། །
ཆོས་རྗེ་ས་པཎ་བཞིན་འཛུམ་ཞིག་ལངས་ཏེ “རྒྱལ་པོ་ལགས། ཁྱེད་
ཀྱིས་ང་བླ་མཆོད་དུ་བཀུར་སྔ་སོང་། ད་རེག་བར་ཁྱེད་ཀྱིས་ང་ལ་ཉམས་སད་ ་
204



ལེའུ་བཅུ་གཉིས་པ། རྒྱལ་པོ་གོ་དན་དང་ཞལ་མཇལ་བ།
བྱས་པ་ཡིན། ད་ནི་ངས་ཁྱོད་ལ་སྣོད་བརྟག་པའི་དུས་ལ་བབས་འདུག”ཅེས་ཀུ་
རེའི་ཉམས་གྱིས་གསུངས།
རྒྱལ་པོ་གོ་དན་ཅུང་ཟད་ཁ་སྐྱེངས་པའི་ཚུལ་གྱིས་གད་མོ་ཞིག་བགད་དེ
“དེ་རེད། ང་རྒྱལ་པོར་སྐྱོན་ཡོད་ན་ཁྱེད་གྱིས་ཁ་ངོར་མཛུབ་མོ་བཙུགས་
ནས་ཐེར་འདོན་བྱོས་དང་ངས་བླ་མ་ཁྱེད་ཀྱི་དྲུང་ནས་བཤགས་པ་བྱས་ཆོག”
གསུངས།
“ཁྱེད་ལ་དེ་ལྟ་བུའི་བསམ་ཚུལ་ཡོད་ན་ཤིན་ཏུ་བཟང་། འོན་ཀྱང་
ལག་ལེན་དང་མཐུན་མིན་ཡུན་གྱིས་བལྟ་དགོས།”
“དེ་ཤིན་ཏུ་འགྲིག རྒྱལ་པོ་ཡིན་ཀྱང་ཁ་བཤད་དོན་ལ་མ་གནས་ན་སུ་
ཞིག་གིས་གོང་དུ་བཀུར།”
དེ་ནས་བཟུང་། རྒྱལ་པོ་གོ་དན་གྱིས་སྔར་གྱི་དོགས་པ་དང་ཉམས་
སད་མཐའ་དག་ཡེ་ནས་དོར་ཏེ་ཆོས་རྗེ་ས་པཎ་གྱི་གྲིབ་མ་བཞིན་དུ་སྐད་ཅིག་
ཙམ་ལའང་འབྲལ་བ་མེད་པར་བསྙེན་བཀུར་ཚད་མེད་བྱེད་པར་མ་ཟད། ད་
དུང་བློན་གྱི་འཁོར་དང་ཡུ་གུར་གྱི་དགེ་བཤེས། ཧོར་གྱི་གྲྭ་པ། བོད་ཀྱི་
བན་དེ་སོགས་ཨེར་ཀ་འུན་གྱི་ཚོགས་ཐམས་ཅད་ཕོ་བྲང་དུ་བསྡུས་ནས་སང་
ཕྱིན་མི་སུ་ཡིན་ཀྱང་ཐམས་ཅད་གྱིས་ཆོས་རྗེ་པར་ཕྱག་འཚལ་དགོས་པ་དང་།
ཐམས་ཅད་ཀྱི་གྲལ་གོང་དུ་ཆོས་རྗེ་པ་ལས་བཞུགས་མི་ཆོག་པའི་ལུང་བསྒྲགས་
པས་སྔར་གྱི་རྒྱལ་པོའི་མངའ་འབངས་ཐམས་ཅད་ཀྱི་སྤྱོད་ལམ་རྣམ་བཞིར་རྩ་
ནས་འགྱུར་ལྡོག་བྱུང་བ་དང༌། ཆོས་རྗེ་ས་པཎ་གྱི་འཁོར་རྣམས་གྱི་གདོང་ལ་
རང་དབང་མེད་པར་སྤྲོ་བའི་འཛུམ་མདངས་འཁྱུག འཕགས་པ་སྤུན་་་་
མཆེད་གཉིས་ཀྱང་དགའ་བས་རབ་ཏུ་མྱོས་པའི་ངང་ལ་དུས་འདས།
205



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
ལེའུ་བཅུ་གསུམ་པ།
སྤྲུལ་བའི་སྡེ་རུ་བཞུགས་པ།
ས་རུབ་ནས་ཡུན་རིང་འགོར་སོང་། ནམ་མཁའ་ན་ཟླ་བ་མེད་ལ་རྒྱུ་
སྐར་ཡང་མཐོང་རྒྱུ་མི་འདུག བར་སྣང་དང་ས་གཞི་ཐམས་ཅད་སྨག་གིས་
བཏུམས་ཏེ་སེམས་ཅན་རྣམས་ལ་དབུགས་ཀྱང་འབྱིན་པར་དཀའ་བའི་སྣང་བ་
སྟེར། ཕོ་བྲང་གི་ཁོར་ཡུག་ཀུན་ཏུ་མེལ་ཚེ་འགའ་ཕར་འགྲོ་ཚུར་ཡོང་བྱེད་པ་
ལས་ཡུལ་མི་ཀུན་སྔར་ནས་གཉིད་དུ་ཞུགས་ཟིན་པས་གནས་འདི་ནི་དུར་ཁྲོད་
ཅིག་དང་འདྲ་བར་དབེན་ཞིང་ཁུ་སིམ་མེར་འདུག འོན་ཀྱང༌། སྨག་རུམ་
གྱི་ཁྲོད་དུ་རྒྱལ་པོ་གོ་དན་གྱི་གཟིམ་ཁང་གི་དཀར་མེ་ནམ་རྒྱུན་དང་མི་འདྲ་བར་
འོད་ལམ་མེར་འཚེར་གྱིན་གདའ། དཀར་མེའི་འོག་ཏུ་རྒྱལ་པོ་དང་ཆོས་
དཔོན་ཨེར་ཀ་འུན་གཉིས་ཀྱིས་ལབ་གླེང་བྱེད་ཀྱིན་འདུག་ལ། ཁོང་གཉིས་ཀྱི་
གཏམ་གྱི་བརྗོད་བྱ་གཙོ་བོ་ཅི་ཡིན་མི་ཤེས་ཀྱང་། ཨེར་ཀ་འུན་གྱིས་མཚམས་
ལན་རེར་རྒྱལ་པོའི་སྙན་ལམ་དུ་མཆུ་ཏོ་བསྲིངས་ཏེ་སྐད་དམའ་མོས་ཤབ་ཤུབ་
ཅིག་སྨྲ་བ་དང་སྐབས་འགར་མ་མགལ་སོས་བསྡམས་ནས་མདུན་ཅོག་ཐོག་ལ་
ཁུ་ཚུར་རེ་གཞུས་པའི་ཚུལ་ལ་བལྟས་ན། ཞེ་སྡང་གི་སྒོ་ནས་གཞན་གྱིས་ཐོས་
མི་རུང་བའི་གསང་གཏམ་ཞིག་སྨྲ་བཞིན་པ་འདྲ།
“རྒྱལ་པོ་ལགས། ངས་ད་རེག་བར་ཁྱེད་ཀྱི་བླ་མཆོད་བྱས། དེའི་
རིང་ལ་རྒྱལ་པོའི་ཕོ་བྲང་དུ་ཆག་འཇིག་ཉམ་ང་ཙམ་ཡང་མ་བྱུང་བར་རྒྱལ་པོ་ཉི་
མ་ཤར་ཤར། བཙུན་མོ་ཟླ་བ་ཚེས་ཚེས། བློན་འབངས་རྒྱུ་སྐར་འཚོགས་
206



ལེའུ་བཅུ་གསུམ་པ།
སྤྲུལ་བའི་སྡེ་རུ་བཞུགས་པ།།
འཚོགས་བྱེད་པ་འདི་ངའི་བཀའ་དྲིན་མིན་པར་ས་སྐྱ་པའི་བཀའ་དྲིན་ཡིན་
ནམ།” ཨེར་ཀ་འུན་གྱིས་སྐེ་གཅུས་ནས་དེ་ལྟར་བཤད་རྗེས་འོག་མིག་གིས་
རྒྱལ་པོའི་གདོང་གི་རྣམ་འགྱུར་ལ་ལྐོག་ལྟ་བྱས་ནས་འདུག
“དེ་རེད། ཁྱོད་ཀྱི་མཛད་རྗེས་ཀྱང་ཧ་ཅང་མི་ཆུང་བ་ངས་ལོས་ཤེས།
ཡིན་ན་ཡང་། ས་སྐྱ་པ་འདི་ལ་དངོས་གནས་ཡོན་ཏན་མི་ཆུང་བ་ཞིག་་་་་
གདའ།” གོ་དན་རྒྱལ་པོས་སྨྲ་ར་བྱིལ་བྱིལ་གཏོང་བཞིན་དུ་དེ་ལྟར་བཤད།
“རྒྱལ་པོ་ལགས། ངའི་ལྟ་ཚུལ་འཆུག་མེད་ན་ཁྱེད་ཉིད་ས་སྐྱ་པའི་
འཕྲུལ་གྱིས་སླུ་བཞིན་པ་འདྲ། ཁོས་ཆོས་ལོག་སྒྲུབ་བཞིན་འདུག་ཀྱང་ཁྱེད་
ཀྱིས་མ་མཐོང་བར་འདུག”
“ཨ། ཅི་ཟེར། ཆོས་ལོག ཁྱོད་ཀྱིས་ས་སྐྱ་པས་ཆོས་ལོག་སྒྲུབ་
ཀྱིན་འདུག་ཟེར་རམ།” རྒྱལ་པོས་མིག་འབྲས་གཉིས་འབུར་དུ་གཏད་དེ་དེ་
ལྟར་དྲིས།
“འོ་འོས། སྤྱིར་བཤད་ན་ཁྱེད་ཀྱི་བསྙུན་གཞི་དྲག་ཏུ་འཇུག་མཁན་ནི་
ང་ཡིན་ཀྱང་ཁྱེད་ཀྱིས་དེ་མ་ཤེས་པར་ད་དུང་ས་སྐྱ་པའི་ཆོས་ལོག་གི་མཐུ་ཡིན་
པར་ལོག་སྒོམ་བྱེད།” ཨེར་ཀ་འུན་གྱིས་དག་ཅིང་རྣལ་མོའི་ཚུལ་གྱིས་བདེན་
བདེན་ཅོག་ཅོག་ཅིག་ལབ།
“ ས་སྐྱ་པས་ཆོས་ལོག་གང་ཞིག་སྤེལ་སོང་། ཁྱོད་ཀྱིས་ང་ལ་གསལ་བོ་
ཞིག་ཤོད་དང་།”
“རྒྱལ་པོ་ལགས། ཁྱེད་ཀྱིས་དགོངས་གཞིགས་ཤིག་གནོངས་དང་།
རུས་སྦལ་ལ་སྤུ་ཡོད་མེད་ཀྱང་མི་ཤེས་པའི་མཆོད་གནས་ཤིག་གིས་ཆོས་ལོག་མི་
སྤེལ་བ་ག་ལ་སྲིད།” ཨེར་ཀ་འུན་གྱིས་མིག་གཉིས་འབུར་དུ་གཏད་ནས་
207



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
བཤད། །
“ཨ་ཙི། ས་སྐྱ་པས་རུས་ སྦལ་ལ་ སྤུ་ཡོད་མེད་ཀྱང་ མི་ ཤེས་ སམ།”
རྒྱལ་པོ་ཡང་ཅུང་ཟད་ཡ་མཚན་པར་གྱུར་ནས་ཁྲེལ་དགོད་ཅིག་དང་འགྲོགས་
ནས་དེ་ལྟར་གསུངས། །
“ངས་ག་ལོག་བྱེད་དོན་མེད། རྣ་ལ་མི་འགྲོ་ན་རྒྱལ་པོས་སུ་ལ་དྲིས་
ཀྱང་ཆོག ས་སྐྱ་པས་ཉེ་སྔོན་རྒྱལ་པོས་བསྙུན་བཞེས་སྐབས་དེ་འདྲའི་འདོན་
ཆོག་ཅིག་སྤེལ་བཞིན་ཡོད་པ་སུས་མི་ཤེས།” ཨེར་ཀ་འུན་གྱིས་དྲེགས་ཉམས་
དང་བཅས་དེ་ལྟར་བཤད་རྗེས་སླར་ཡང་སྐེ་གཅུས་ནས་སོང་།
“ཡ། ཆོག་གི ངས་ནམ་ཞིག་ས་སྐྱ་པར་བོང་བུ་དར་ཐོག་ཏུ་ཐེངས་
ཤིག་འདེད་ཆོག” རྒྱལ་པོས་ཀྱང་ཐུགས་ཧ་ཅང་སྒམ་པོའི་ཚུལ་གྱིས་རང་
གིས་རང་ལ་ཁེར་བཤད་ལྟ་བུ་ཞིག་བརྒྱབ། །
ཨེར་ཀ་འུན་རྒྱལ་པོའི་ཕོ་བྲང་ནས་ལོག་སྐབས། ཕལ་ཆེར་ནམ་གུང་
ཡོལ་འདུག ཕྱི་རོལ་ཏུ་ སྔར་བཞིན་མུན་པའི་ཡོལ་བ་སྟུག་པོས་གཡོགས་་
འདུག་ལ་ཁོང་གི་ངོ་གདོང་མཐོང་ཐབས་མེད་པས་སེམས་སུ་སྤྲོ་སྣང་དང་སྡུག་
བསྔལ་གང་ཞིག་ཡོད་པ་ཡང་དཔོག་ཐབས་མི་འདུག་མོད། དང་ཐོག་རྒྱལ་
པོའི་མདུན་ནས་ཡོང་སྐབས་ཀྱི་འཛུམ་མདངས་དེ་བཅོས་མ་ཞིག་མིན་ན་ཁོའི་
ཁོག་པ་ཧྲིལ་བོར་དགའ་སྣང་གི་དྲོད་འཇམ་ཞིག་འཁྱིལ་འདུག་པ་ཤེས་ཐུབ།
ཕྱི་ཉིན། རྒྱལ་པོས་ཆོས་རྗེ་ས་པཎ་དང་ཨེར་ཀ་འུན་གྱི་ཕྱོགས་རྣམས་
གྲལ་གྱི་གཡས་སུ་འཁོད། བློན་པོ་རྣམས་གྲལ་གྱི་གཡོན་དུ་འཁོད། རང་
ཉིད་དབུས་ཀྱི་ཁྲི་ལ་བཞུགས། ཕོ་བྲང་དུ་འབངས་མི་གང་ཤོང་ཞིག་བསྡུས་
ཏེ་ཐམས་ཅད་དལ་ཅག་གེར་སྡོད་པའི་སྐབས་ཤིག་ལ། ཚིག་ལ་མགོ་མཇུག་
208



.
：
：
：----
ས
འི
་
-
-
ལེའུ་བཅུ་གསུམ་པ། སྤྲུལ་བའི་སྡེ་རུ་བཞུགས་པ།
ཅི་ཡང་མེད་པར“ཆོས་རྗེ་ས་པཎ་ལགས། གོ་ཐོས་ལྟར་ན། ཁྱེད་ཀྱིས་རུས་
སྦལ་ལ་སྤུ་མེད་གསུངས་པ་ཨེ་བདེན”ཞེས་དྲིས། །
ཚང་མས་མིག་ཟུང་རིག་རིག་གིས་གྲལ་གྱི་དབུ་ན་བཞུགས་པའི་ཆོས་རྗེ་
ས་པཎ་ལ་ཅེར། ། འོན་ཀྱང༌། ཆོས་རྗེ་ས་པཎ་གྱིས་འཚབ་འཚུབ་ཀྱི་སྣང་བ་
ཅི་ཡང་མེད་པར་བག་ལྷོད་པོའི་ངང་ཞལ་རས་སུ་འཛུམ་མདངས་ཤིག་བཞད་
པ་དང་། རྒྱལ་པོའི་ཚིག་དེའི་འབྱུང་ཁུངས་དང་ཕྲ་མ་འཇུག་མཁན་སུ་ཡིན་
པ་གློ་བུར་དུ་མཁྱེན་ནས་ཡི་མུག་པའི་སྣང་བ་ཞིག་སྐྱེས་ཡོང་ན་ཡང་རེ་ཞིག་
ཐུགས་མ་དགྱེས་པའི་རྣམ་པ་ཅུང་ཙམ་ཡང་མི་སྟོན་པར་རྒྱལ་པོར་ཁས་འཆེས་
པའི་བརྡ་ལ་དབུ་ནང་དུ་ལྡེམ་ལྡེམ་ཞིག་བྱས། མོ་གཞི། ཆོས་རྗེ་ས་པཎ་
གྱིས་དེ་སྔོན་རྒྱལ་པོའི་བསྙུན་ལ་རིམ་གྲོ་སྒྲུབ་སྐབས《གསེར་འོད་དམ་པ་མདོ་
སྡེ་དབང་པོའི་རྒྱལ་པོའི»ཆོ་གའི་ནང་དུ་རུས་སྦལ་ལ་སྤུ་མེད་པའི་སྒྲོས་ཤིག་
བཀླགས་པ་དེ་ཨེར་ཀ་འུན་འཁོར་དང་བཅས་པས་ཐོས་ནས་དེ་ལྟར་ས་ཁྱབ་རྡོ་
ཁྱབ་དུ་འུར་བ་རེད། །
“ཧ་ཧ་ཧ།” རྒྱལ་པོ་གོ་དན་གྱིས་འབྲུག་སྒྲ་ལྡིར་བ་ལྟ་བུའི་གད་མོ་
ཆེན་པོ་ཞིག་བགད་དེ“རུས་སྤལ་ལ་སྤུ་མེད་ཟེར་བ་ནི་བླུན་པོའི་མཚང་གཏམ་
སྟེ། མཐོང་རྒྱ་ཆུང་བའི་དན་རྟགས་འཁྲུལ་མེད་ཅིག་རེད”ཅེས་བཤད་རྗེས་
སླར་ཡང་གད་མོ་ཆེན་པོ་ཞིག་བགད།
“རྒྱལ་བའི་གསུང་ལ་འཁྲུལ་བ་མི་མངའ། རུས་སྦལ་ལ་སྤུ་ཡོད་པ་དཔེ་
མི་སྲིད།” ཆོས་རྗེ་ས་པཎ་གྱིས་ཐུགས་ཐག་ཆོད་པོའི་ངང་གསུངས།
“ཆོས་རྗེ་ལགས། ཁྱེད་ཀྱིས་ཁས་མི་ལེན་ན་ངས་ཁྱེད་ལ་མངོན་སུམ་དུ་
བསྟན་ཆོག” རྒྱལ་པོ་གོ་དན་གྱིས་མདུན་ཅོག་སྟེང་ན་སྒྲོམ་བུ་རྩམ་སྒམ་ལྟ་
209



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
བུ་ཞིག་ཡོད་པ་དེ་ཁ་ཕྱེ་ནས་ པགས་པ་ཆེ་ཆུང་ལ་འདོམ་ སྐོར་ཙམ་ཡོད་པ།
བཀྲག་མདངས་ལྡན་ཞིང་འཇའ་ཚོན་གྱི་འོད་ལྔ་ཡོངས་སུ་ཚང་བ། སྤུའི་རིང་
ཚད་ལ་སོར་གང་སྐྱེས་པ་ཞིག་བཏོན་འོངས་ཏེ “ལྟོས་དང་། འདི་ནི་རུས་
སྦལ་ གྱི་པགས་པ་ཡིན། སྤུ་ཡོད་མེད་མཐོང་ངམ” ཟེར་བཞིན་མཐོན་པོར་་་
བཏེགས་ནས་ཚང་མར་མཐོང་དུ་བཅུག
ཆོས་རྗེ་ས་པཎ་གྱིས་གཟིགས་ཙམ་བྱས་རྗེས་ཁོང་དགོད་ཅིག་ཤོར་ནས
“རྒྱལ་པོ་ལགས། དེ་ནི་ཆུ་ལ་གནས་པའི་འགྲོ་བ་ཐམས་ཅད་ཀྱི་ཆེད་དུ་བྱང་
ཆུབ་སེམས་དཔའ་ཆེན་པོ་རུས་སྦལ་གྱི་གཟུགས་ཀྱིས་བྱོན་པ་གསུང་རབ་ནས་
བཤད་པ་དེ་ཡིན། རུས་སྦལ་དང་འདྲ་ཡང་རུས་སྦལ་མིན།”ཞེས་གསུངས།
“ཧ་ཧ་ཧ།” རྒྱལ་པོ་གོ་དན་སྔར་བཞིན་ཁྲེལ་དགོད་ཆེན་པོ་ཞིག་བྱས་
ཏེ “ཁྱེད་ཀྱིས་དེ་ལྟར་བཤད་ན་སུ་ཞིག་ཡིད་ཆེས། ཁྱེད་ལ་འདི་རུས་སྦལ་
དངོས་མིན་པའི་སྒྲུབ་བྱེད་ཅི་ཡོད”ཅེས་དྲིས།
“དེ་ལ་ཡོན་ཏན་གཞན་སྟོན་རྒྱུ་ཡོད་པའི་ཕྱིར།” ཆོས་རྗེ་ས་པཎ་གྱིས་
ཇི་མི་སྙམ་པར་དེ་ལྟར་སྨྲས། །
“ཡོན་ཏན་གཞན་ཅི་ཡོད། ཆོས་རྗེ་ལགས། ཁྱེད་ཀྱིས་མི་ཚོགས་ཀྱི་
མདུན་དུ་སྟོན་རྒྱུ་མཁྱེན།” རྒྱལ་པོ་གོ་དན་གྱིས་གདོང་ལ་ཟུར་ཟའི་མདངས་
ཤིག་མངོན་ནས་དེ་ལྟར་བཤད།
“རྒྱལ་པོ་ལགས། དེ་ངས་མ་བསྟན་ཀྱང་ཁྱོད་ནི་རྫས་དང་འཁོར་གྱི་
བསོད་ནམས་ཅན་ཡིན་པས་མཁས་པ་དང་གསུང་རབ་ལ་བརྟེན་ནས་མཐོང་
ཡོད་ལས་ཆེ།” ཆོས་རྗེ་ས་པཎ་གྱིས་ཀྱང་རྒྱལ་པོར་ཉམས་སད་པའི་ཚུལ་
གྱིས་གསུངས།
210



ལེའུ་བཅུ་གསུམ་པ། སྤྲུལ་བའི་སྡེ་རུ་བཞུགས་པ།
རྒྱལ་པོས་ཚིག་ཐག་ཆོད་པོའི་ངང“འོ། རུས་སྦལ་གྱི་པགས་པ་སྤུ་ཅན་
འདི་མདོག་ཤིན་ཏུ་མཛེས་པས་འཇའ་རིས་དང་འདྲ་ལ། དཀོན་པའི་ཆ་ནས་
ཁྱད་ནོར་དུ་འཛིན་པ་མ་གཏོགས་གཞན་ཡོན་ཏན་ཅི་ཡང་མེད”ཅེས་བཤད་
རྗེས་སླར་ཡང་གད་མོ་ཙམ་བགད་དེ་པགས་པར་ལག་པས་རེག་རེག་བྱས། ་
ཆོས་རྗེ་ས་པཎ་གྱིས་རྒྱལ་པོས་ ཅི་ཡང་རྟོགས་ཀྱི་མེད་པ་མཐོང་ནས་་་
ཐུགས་ཅུང་ཟད་སྐྱོ་བའི་ཉམས་ཀྱིས“རྒྱལ་པོ་ལགས། རྫས་བསོད་དང་ཆོས་
བསོད་སོ་སོ་བ་ཡིན། འཁོར་ལོས་བསྒྱུར་བའི་རྒྱལ་པོ་ཐ་མལ་བ་གཅིག་གི་
བསོད་ནམས་ལས་ཐེག་དམན་དགྲ་བཅོམ་པ་དམན་པའི་ཚུལ་འཛིན་པ་གཅིག་
ཚོགས་ གཉིས་ ཀྱི་ སྤངས་ རྟོགས་ མང་ པོས་ མཐོ་ བར་ བཤད། དེ་ བས།
པགས་པ་འདིའི་ཡོན་ཏན་མཐོང་དགོས་ན་སྟོན་མཁན་སྨོན་ལམ་ཅན་ཞིག་དང་
ལྟ་མཁན་ཚོགས་བསགས་ཅན་ཞིག་ཡིན་དགོས”ཞེས་གསུངས། །
རྒྱལ་པོས་ས་པཎ་གྱིས་གཡོ་ཐབས་བཀོལ་བཞིན་འདུག་པས་ད་ནི་མི་
ཚོགས་ཀྱི་དབུས་སུ་ཁོང་གི་མཚང་ཆེན་པོ་ཞིག་བརྟོལ་ཐུབ་སོང་སྙམ་ནས“ཆོས་
རྗེ་ལགས། འོ་ན་སྟོན་མཁན་སུ་འདྲ་ཞིག་དང་ལྟ་མཁན་གང་འདྲ་ཞིག་
དགོས་པ་ཡིན”ཞེས་མུ་མཐུད་དུ་དྲིས།
“རྒྱལ་པོ་ལགས། ཁྱོད་ཀྱིས་ཚོགས་གཉིས་ཅུང་ཟད་བསགས་པ་དང་
ངའི་ནི་སྨོན་ལམ་མཐུ་བཙན་པས་ངས་ལེགས་པོར་བསྟན་ཏེ་ཁྱོད་ཅག་འཁོར་
དང་བཅས་པས་དེ་བཞིན་དད་པས་བལྟས་ན་སྤུ་རིས་ཀྱི་ངོས་སུ་སངས་རྒྱས་
སྟོང་དང༌། ཉེ་བའི་སྲས་བརྒྱད་ཀྱི་སྐུ་གསལ་བོར་མཐོང་ཐུབ།” ཆོས་རྗེ་
ས་པཎ་གྱིས་ཅུང་གདེང་ཚོད་ཡོད་པའི་སྒོ་ནས་དེ་ལྟར་གསུངས།
དེ་ནས་ཆོས་རྗེ་ས་པཎ་གྱིས་རྒྱལ་པོའི་རེ་བ་ལྟར་དེར་འདུ་ས་པའི་མི་ཡོད་
211



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
ཚད་ཀྱི་མདུན་དུ་པགས་པ་ ཐར་གཅལ་དུ་བརྒྱུངས་ནས་གཡས་ནས་གཡོན་
དང༌། གཡོན་ནས་གཡས། མགོ་ནས་ཐུར། ཐུར་ནས་མགོ ནང་ནས་ཕྱི།
ཕྱི་ནས་ནང་། གཞུང་ནས་མཐའ། མཐའ་ནས་གཞུང་ལ་བསྐོར་ཏེ་འདི་འདི་
དང་དེ་དེ་ཞེས་ལོང་བར་ལམ་སྟོན་པ་བཞིན་གསལ་བོར་བསྟན་པས། ཐམས་
ཅད་ཀྱིས་སངས་རྒྱས་དང་ཉེ་སྲས་ཀྱི་སྐུ་གྲངས་མེད་ཅིག་མངོན་སུམ་དུ་མཐོང་
ཞིང་ཤིན་ཏུ་ངོ་མཚར་བར་གྱུར་ནས་ཆོས་རྗེ་ས་པཎ་ལ་སྔར་ལས་ལྷག་པའི་དད་
པ་དང་དུངས་པ་ཟབ་མོ་སྐྱེས།
དེར་རྒྱལ་པོ་ཡང་ ཤིན་ ཏུ་ཁ་སྐྱེངས་པར་གྱུར་ནས་ཆོས་རྗེ་ས་པཎ་ལ
“ཆོས་རྗེ་ལགས། ཁྱེད་ཀྱིས་གསུངས་པ་ངོ་མ་བདེན་པར་འདུག ཨ་ཁ།
ངས་ད་རེས་ཀྱང་གཞན་གྱི་གཡམ་ལ་རྒྱུགས་ནས་ཉེས་པ་ཅུང་ཟད་བསགས་
སོང” ཟེར་ནས་ཁུ་ཚུར་གྱིས་དཔྲལ་བ་བརྡུངས་ནས་གནོངས་འགྱོད་ཀྱི་རྣམ་
འགྱུར་བསྟན།
ཉིན་འགའ་འགོར་རྗེས། རྒྱལ་པོས་བློན་འབངས་རྣམས་བསྡུས་ཏེ་ཕོ་
བྲང་དང་ཁད་ཅུང་རིང་བའི་ཤར་ཕྱོགས་སུ་བོད་ཀྱི་ལུགས་ཇི་བཞིན་དུ་ཐོན་
པའི་གཙུག་ལག་ཁང་ཞིག་བཞེངས། ནང་དུ་གསེར་ཁྲི་བསླངས། བླ་བྲེས་
ཀྱི་རྒྱུན་ཕུལ། དཀོན་མཆོག་གི་རྟེན་བསྐྲུན། གསང་སྔགས་ཀྱི་གཞུང་ལྟར་
སྒོ་སྲུང་ལ་གཤིན་རྗེ་གཤེད་དང་གཞན་གྱིས་མི་ཐུབ་པ། རྟ་མགྲིན་སོགས་ཁྲོ་
བོ་བཅུའི་སྐུ་བཞེངས་ཏེ་གཟའ་སྐར་འཕྲོད་སྦྱོར་གྱི་དུས་ཚིགས་བཟང་པོ་ཞིག་
ལ་ཆོས་རྗེ་ས་པཎ་སྤྱན་དྲངས་ཏེ་གསེར་གྱི་ཁྲི་ལ་བཞུགས་སུ་གསོལ་ཏེ་ཁ་་་
བཏགས་ ལ་ སོགས་ བཀྲ་ ཤིས་ པའི་ རྗེས་ ཕུལ། མཆོད་ བསྟོད་ མཛད།
གསོལ་སྐྱེམས་དྲངས། བསྙེན་བཀུར་ཞུས་ཏེ་རང་ཉིད་ཀྱང་ཆོས་རྗེའི་ལོགས་
212



ལེའུ་བཅུ་གསུམ་པ། སྤྲུལ་བའི་སྡེ་རུ་བཞུགས་པ།
ཀྱི་ཁྲི་ཞིག་ཏུ་བཞུགས་ནས་ཁྱོད་དགའ་ང་སྐྱིད་ཀྱི་ཞལ་ཏ་གནང་།
“ཆོས་རྗེ་ལགས། ཁྱེད་ནི་ངའི་ཉམས་སད་རབ་དང་རིམ་པ་ལས་ཐར་
བའི་ཆོས་ཀྱི་བླ་མཆོད་ཡིན། འོན་ཀྱང་། ད་རེག་བར་ཁྱེད་ལ་བཞུགས་
ཤག་ཉམས་དགའ་བ་ཞིག་ཀྱང་སྒྲིག་འགོད་མཛད་མ་ཐུབ་པར་བཟོད་སྒོམ་
གནང་རོགས། གཙུག་ལག་ཁང་འདི་ནི་ངས་ཁྱེད་ལ་ཆེད་དུ་བཟོས་པ་ཡིན།
ད་ནས་བཟུང་ཁྱེད་ཁུ་དབོན་ཐམས་ཅད་འདིར་བཞུགས་ལ་ངས་མཆོད་བཀུར་
བྱེད། ངེད་རྒྱལ་པོ་དང་བློན་འབངས་ཐམས་ཅད་ལ་ཐུགས་རྗེའི་སྤྱན་གྱིས་
གཟིགས་རོགས།”
ཆོས་རྗེ་ས་པཎ་ལ་སྨྲ་མི་ཤེས་པའི་སྤྲོ་བ་ཚད་མེད་ཅིག་བྱུང་སྟེ“རྒྱལ་པོ་
ལགས། ཐུགས་རྗེ་ཆེ། གཙུག་ལག་ཁང་འདི་འདྲ་བ་བོད་ནའང་མང་པོ་མེད། །
དངོས་གནས་སྤྲུལ་བའི་ལྷ་ཁང་ཞིག་དང་འདྲ།”
“རྟེན་འབྲེལ་ལེགས་སོང་། ངས་གཙུག་ལག་ཁང་འདིའི་མིང་ལ་ཅི་
འདོགས་རྒྱུ་མ་ཤེས་པར་བསྡད་ཡོད། ཁྱེད་ཀྱི་གསུང་དང་མཐུན་པར་སྤྲུལ་
བའི་སྡེ་ཞེས་བཏགས་ན་འགྲིག་འདུག”ཟེར།
དེ་ནས་བཟུང་། ཆོས་རྗེ་ས་པཎ་སྤྲུལ་བའི་སྡེར་བཞུགས་ཏེ་རྒྱལ་པོར་
ཡང་དབང་དང་གདམས་པ་གནང་ཞིང་གཞན་རྒྱ་དང་མི་ཉག ཡུ་གུར་ལ་
སོགས་པའི་དད་ལྡན་རྣམས་ལ་གོ་སླ་བའི་ཆོས་མང་དུ་གསུངས་པར་མ་ཟད།
འཁོར་བར་ངེས་འབྱུང་སྐྱེས་པའི་གང་ཟག་མང་དུ་བྱུང་བར་རབ་བྱུང་གི་རྟེན་
གནང་བས་ཧོར་ཡུལ་དུ་རབ་བྱུང་གི་སྡེ་ཐོག་མར་དབུ་བརྙེས། དེ་ནས་བཟུང་།
ཆོས་རྗེ་ས་པཎ་གྱི་ཆོས་ཀྱི་འཁོར་ལོ་བླ་ལྷག་ཏུ་བསྐོར་ཏེ་གདུལ་བྱ་མང་པོ་སྨིན་
ཅིང་གྲོལ་བའི་ལམ་དུ་བཀོད། དེ་ནས་བཟུང་། ཆོས་རྗེ་ས་པཎ་ལ་ཕྲག་
213



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
དོག་དང་ཕྲ་མ་སྦྱོར་བའི་དད་ལོག་ཅན་མ་བྱུང་། དེ་ནས་བཟུང……...
དུས་ཚོད་ནི་སྐད་ཅིག་ཙམ་ལ་ཡང་མི་སྡོད་པར་ཉི་མ་རེ་རེ་བཞིན་ཕར་
འདས་པ་དང༌། ཟླ་བ་རེ་རེ་བཞིན་ཚུར་འོངས་ཏེ་བལྟས་བལྟས་རིག་རིག་ལ་
ཆོས་རྗེ་ས་པཎ་བྱང་ངོས་སུ་མི་ལོ་བཞི་ལ་ཉེ་བ་ཙམ་འགོར་སོང་། འོན་ཀྱང༌། .
ཉམས་དགའ་བ་ཞིག་ལ་ཁོང་ཉིད་ད་ལྟ་ཕོ་ལོ་དྲུག་ཅུ་རྩ་བརྒྱད་ཡོལ་འདུག་ཀྱང་
བྱད་བཞིན་དང་དབུ་སྐྲ་དག་ལ་བལྟས་ན་དང་ཐོག་བོད་ནས་འདིར་སོ་མ་བྱོན་
པའི་དུས་ལས་ཆེར་བགྲེས་པའི་མངོན་རྟགས་ཅི་ཡང་མི་འདུག དེ་ནི་རྒྱལ་པོ་
གོ་དན་གྱིས་བླ་ན་མེད་པའི་གཟིགས་སྐྱོང་དང་བསྙེན་བཀུར་ཚད་མེད་བྱས་
པའི་འབྲས་རྟགས་ལོས་ཡིན། ངོ་མ། མི་ལོ་བཞི་ཙམ་གྱི་ཡུལ་གྱུར་གྱི་འཚོ་
བའི་ཁྲོད་ནས་རྒྱལ་པོའི་ཐུགས་ཁུར་དང་བློན་པོའི་བཀུར་སྟི། འབངས་ཀྱི་
དད་གུས། ད་དུང་བཞེས་པ་ཤ་མར་རྩམ་གསུམ་དང་བཏུང་བ་ཞོ་དང་འོ་མ།
གཞན་ཡང་ས་སྐྱ་པའི་ཐུན་མོང་མ་ཡིན་པའི་ཆོས་ཀྱི་གདམས་པ་མཐའ་དག་
ཐོགས་མེད་དུ་མཁྱེན་པའི་འཕགས་པ་སྤུན་མཆེད་གཉིས་ཀྱི་བློ་གྲོས་ཀྱི་སྟོབས་
སོགས་བསམ་ན་ཆོས་རྗེ་ས་པཎ་གྱི་དགའ་བ་དང་སྤྲོ་བ་དེ་སུ་ཞིག་གིས་གནོན་
ཐུབ།
ཡིན་ན་ཡང་། 《ས་སྐྱ་ལེགས་བཤད»ལས། “རང་དབང་ཐམས་ཅད་
བདེ་བ་སྟེ། ། གཞན་དབང་ཐམས་ཅད་སྡུག་བསྔལ་ཡིན། །དམ་བཅས་པ་ནི་
འཆིང་བའི་རྒྱུ། །” ཟེར་བ་ལྟར། ཆོས་རྗེ་ས་པཎ་ནི “བོད་ལ་གནོད་ཀྱིས་
དོགས” ནས་འདི་གར་ཕེབས་ པའི་མི་ཡིན་པས་ཁོང་ནི་བོད་མི་དམངས་ཀྱི་
དབང་དུ་གྱུར་ཡོད་པ་སྨོས་ཅི་དགོས། དེ་བས་ན་ནིང་ནས་བཟུང་ཁོང་ལ་
དབང་བྱེད་པའི་བོད་ཀྱི་ཕོ་ཉ་ཡང་དང་ཡང་དུ་བྱུང་ནས་ཁོང་ཉིད་སླར་བོད་
214



ལེའུ་བཅུ་གསུམ་པ། སྤྲུལ་བའི་སྡེ་རུ་བཞུགས་པ།
ཡུལ་དུ་འབྱོན་དགོས་པའི་ཞུ་བ་ནན་ཅན་ཕུལ། འོན་ཀྱང་། ཁོང་གིས་
“སེམས་ཅན་ལ་ཕན་དུ་རེ་བའི་དམ་བཅས་ཡོད” པས་ད་ལྟ་ནི་དངོས་གནས་
གཞན་དབང་དེས་ཁོང་ལ་སྡུག་བསྔལ་སྣ་ཚོགས་བཟོས་པ་དང་དམ་བཅའ་དེས་
ནི་ཁོང་ཉིད་འཆིང་སྒྲོག་ཏུ་བཙུད་པར་བྱས། དེ་ལྟ་ན་ཡང་། ཁོང་གིས་
གསུངས་པ་བཞིན“དམ་པ་མང་པོས་ཁས་འཆེས་མི་བྱེད་ལ། །གལ་ཏེ་དཀའ་
བས་ཁས་ནི་བླངས་གྱུར་ན། །རྡོ་ལ་རི་མོ་བྲིས་པ་བཞིན་དུ་ནི། །ཤི་ཡང་གཞན་
དུ་བྱེད་པར་མི་འགྱུར་རོ། །” ཞེས་པ་ལྟར་ཁོང་གིས་ད་དུང“སེམས་ཅན་ལ་
ཕན” པའི་ལས་ཆེན་པོ་དེ་འགྲུབ་མེད་པས་ཕོ་ཉ་བ་དེ་དག་ཐམས་ཅད་རེ་རེ་
བཞིན་ཕྱིར་མི་བཟློག་ཐབས་མེད་བྱུང༌། །
བློ་ཡིད་ལས་འདས་པ་ཞིག་ལ། ཁ་སང་ཡང་སྤྲུལ་བའི་སྡེ་རུ་གངས་
ཅན་བོད་ཡུལ་ནས་ཡོང་བའི་མགྲོན་པོ་སྐྱེས་མ་ཞིག་བསླེབས་བྱུང་། སྐྱེས་མ་
དེ་ནི་ཆོས་རྗེ་ས་པཎ་གྱི་སྲིང་མོ་སྟེ་བཟོད་པ་རིང་མོ་རེད། ཁོ་མོས་ད་ལྟ་སྔར་
གྱི་བོད་ལྭ་སློག་ཧྲུལ་དེ་གྱོན་མེད་པར་སྟོན་པའི་ན་བཟའ་ཐགས་བབས་ཤིག་
མནབས་ཡོད་པ་དང་། དང་མའི་གནག་ཅིང་སྣུམ་ལ་སྐྱིད་ཁུད་དུ་བསླེབས་
པའི་སྐྲ་ལོ་ཡང་ཡོངས་སུ་བསིལ་ནས་མགོ་ལ་རང་གིས་བཟོས་པའི་ཞྭ་མོ་དམར་
སྨུག་ཅིག་གྱོན་ཡོད་པས་གདོང་ཚུགས་ཀྱང་རྩ་བ་ནས་འགྱུར་བའི་སྣང་བ་
འདུག་མོད། རྣམ་རིག་བཀྲ་ཞིང་འོད་མདངས་འཁྱུག་པའི་མིག་འབྲས་་་་
གཉིས་ལས་ཁོ་མོ་ནི་སྔར་བཞིན་བཟོད་པ་རིང་མོ་ཡིན་པ་ཤེས་ཐུབ། བཟོད་པ་
རིང་མོ་དང་ཐོག་ཆོས་རྗེ་ས་པཎ་གྱི་གཟིམ་ཁང་དུ་ཕེབས་དུས་ཧོར་གྱི་བློན་པོ་
གཉིས་ཀྱིས་ཁྲིད་ནས་ཡོང༌། ཁོ་མོར་ཁྲེས་པོ་དང་ཡོ་བྱད་ཅི་ཡང་མེད་པར་སྐུ་
རྐྱང་ཡིན་ཞིང་། ཁོ་མོ་ཡོང་ལུགས་ནི་དེ་འདྲའི་གློ་བུར་བ་ཞིག་ཡིན་པས་ཕུ་བོ་
215



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
ས་པཎ་ རེ་ཞིག་ཧ་ལས་ཤིང་། ཅུང་ཙམ་ནས་ཐུགས་ལྷོད་ལ་བབས་རྗེས།
སྲིང་མོས་ཕྱོགས་ཡར་མར་མང་པོ་མྱུལ་ཞིང་ལམ་དུ་དཀའ་ཚེགས་གང་མང་
མྱངས་ཡོད་པར་དགོངས་ཏེ་ཀུ་རེ་དང་བཅས“བཟོད་པ་རིང་མོ་བྱོན་ལགས་
སམ། །ས་ཁ་རྗེས་ཀྱིས་གང་ལགས་སམ། །ཁྱི་རྒན་འགྲམ་པ་བཅགས་ལགས་
སམ། །” གསུངས་ཏེ་འཚམས་འདྲི་ཞིག་གནང་།
འོན་ཀྱང་། བཟོད་པ་རིང་མོས་དེ་སྔོན་ཆོས་རྗེ་ས་པཎ་ཧོར་གྱི་བླ་་
མཆོད་དུ་འགྲོ་བར་གཏན་ནས་མ་འཐད་པར་ཞུ་བ་ནན་ཏན་བྱས་ནས་བཀག་
ཀྱང་ངལ་བ་འབྲས་མེད་དུ་གྱུར་པ་དང་། དེའི་ཁར་བོད་ནས་ཕོ་ཉ་ཡང་ཡང་
མངགས་ཀྱང་མ་བྱོན་པས་དེར་ཐུགས་རབ་ཏུ་བསྐངས་ནས་ཕུ་བོའི་ལན་དུ“ ས་
སྐྱ་པཎ་ཆེན་བྱོན་ལགས་སམ། །རྡོ་རྗེ་ཕྲེང་བ་གནང་ལགས་སམ། །དམ་ཉམས་
ཀྱིས་ས་ཁ་གང་ལགས་སམ། ། དམྱལ་བའི་དཔྱང་རྡོ་བྱས་ལགས་སམ། །”
ཞེས་ལན་བསློགས།
ངོ་མ། སྲིང་མོའི་ཚིག་ལན་དེ་ནི་ཐོས་པ་ཙམ་ནས་ཀུ་རེ་དང་འདྲ་མོད།
ཞིབ་ཏུ་བསམ་ན་རྒྱ་མཚོ་ལས་དོན་ཟབ་པ་དང་གནམ་ལྕགས་ལས་སྒྲ་བཙན་པ།
ཏིག་ཏ་ལས་རོ་ཁ་བ། མེ་ལྕེ་ལས་དབལ་ཚ་བ་ཞིག་རེད་ཨང་། ཚིག་དེ་ནི་རྩེ་མོ་
རྣོ་བའི་མདུང་ཐུང་ཞིག་དང་འདྲ་བར་ཆོས་རྗེ་ས་པཎ་གྱི་སྒྲ་འཛིན་བརྒྱུད་ནས་
སྙིང་དབུས་སུ་ཟུག་པ་དང་སྐུ་ཡོངས་ལ་སྦྲིད་སྨན་བྱུགས་པ་དང་འདྲ་བར་རེ་
ཞིག་ཤ་གསེང་ཐམས་ཅད་སྦྲིད་དམ་མེར་གྱུར། དངོས་གནས་སེམས་ཅན་གྱི་
ཁ་སངས་རྒྱས་ཀྱིས་མི་ཆོད་ཟེར་བ་ནི་ཅིས་མ་བདེན། ཁོང་གིས་བྱང་ངོས་སུ་
བཞུགས་ཏེ་ཧོར་ལ་ སོགས་པའི་མི་ཚོགས་གྲངས་མེད་པ་ཞིག་ལ་ཆོས་འཁོར་
བསྐོར་ནས་རྒྱུད་བཏུལ་བ་དང་། ད་དུང་གོ་དན་རྒྱལ་པོར་ཞུས་ནས་བོད་ལ་
216



ལེའུ་བཅུ་གསུམ་པ།
སྤྲུལ་བའི་སྡེ་རུ་བཞུགས་པ།
དམག་མི་གཏོང་བའི་ཁས་ལེན་མཛད་དུ་བཅུག་མོད། འོན་ཀྱང་དེ་ལྟ་བུའི་
ཕྱག་རྗེས་ལ་ཁས་འཆེ་མཁན་སུ་ཞིག་ཡོད། །
ཆོས་རྗེ་ས་པཎ་གྱིས་སྲིང་མོའི་གདོང་གི་རྣམ་འགྱུར་ལ་གཟིགས་བཞིན
“སྲིང་མོ་ལགས། ཁྱོད་ཀྱི་ཁོང་ཁྲོ་དེ་ད་དུང་ཡང་མ་བཏང་བར་བོད་ནས་
འདི་བར་དུ་ཁུར་ནས་ཡོང་ངམ”ཞེས་ཀུ་རེ་རྩེ་བ་ལ། གསོལ་ཐབ་པ་མཆོག་
སྦྱིན་དཔལ་དང་འཕགས་པ་སྤུན་མཆེད་བཅས་ཀྱང་དབང་མེད་དུ་གད་མོ་ཤོར།
བཟོད་པ་རིང་མོ་དགོད་སྒྲའི་ཁྲོད་ནས་ངོ་གདོང་ཅུང་དམར་པོར་གྱུར་
ཞིང་དཔྲལ་བའི་ངོས་ཀྱི་ཁྲོ་མདུད་ཀྱི་གཉེར་རིས་རང་ཤུགས་ཀྱིས་ཞིག་ནས
“ཆོས་རྗེ་ལགས། ངའི་ཁོང་ཁྲོ་འདི་བོད་ནས་ཞི་མ་ཐུབ། ཧོར་གྱིས་ཞི་
ཐུབ་མི་ཐུབ་ད་ཐེངས་ཁྱེད་ཀྱིས་བལྟ་དགོས་རྒྱུ་རེད”ཅེས་ཀུ་རེ་རྩེ།
གསོལ་ཐབ་པ་མཆོག་སྦྱིན་དཔལ་གྱིས་བཟོད་པ་རིང་མོའི་མདུན་དུ་ཙན་
དན་གྱི་ཅོག་ཙེ་གྲུ་བཞི་ཞིག་བཞག་པ་དང་དེའི་སྟེང་དུ་ཧོར་ཡུལ་གྱི་ཤ་མར་རྩམ་
གསུམ་གྱི་སྡེར་ཀ་བཤམས་ཏེ་གསོལ་ཇ་དྲངས། བཟོད་པ་རིང་མོས་ཀྱང་ཧོར་
གྱི་མགྲོན་པོ་ཞིག་དང་འདྲ་བར་ཁོང་ཚོ་མི་རེ་རེར་འཕྱིས་དྲགས་པའི་འཚམས་
འདྲི་བྱེད་ཞོར་ལྟོགས་སྐོམ་སེལ་ཐབས་བྱས། །
“དེང་སང་བོད་སྤྱིའི་གནས་ཚུལ་ག་འདྲ་རེད།” སློབ་དཔོན་ཇོ་
གདན་པས་ནམ་རྒྱུན་བོད་ཀྱི་ཕོ་ཉ་བར་འདྲི་ལུགས་ལྟར་བཟོད་པ་རིང་མོར་
ཡང་དེ་ལྟར་དྲིས། །
“བོད་ན་ཆོས་པ་རྣམས་ཀྱིས་ཆོས་བྱེད། སོ་ནམ་པས་ སོ་ནམ་བྱེད།
དེ་མ་གཏོགས་ད་ཅི་ཡོད།” བཟོད་པ་རིང་མོས་དེ་ལྟར་དགོད་བཞིན་དུ་
བཤད་པར། ཆོས་རྗེ་ས་པཎ་ལ་སོགས་པས་ཀྱང་ཁོ་མོ་ནི་ཤགས་ལ་མཁས་
217



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
ཤིང་ཀུ་རེ་རྩེ་བར་དགའ་བ་དྲན་ནས་གཟིམས་ཁང་ནང་དུ་དགོད་སྒྲས་ཁེངས་
སོང་།
“འོ་ན་ས་སྐྱ་དགོན་པའི་གནས་ཚུལ་ཇི་འདྲ་རེད།” ཆོས་རྗེ་ས་པཎ་
གྱིས་ཐུགས་ཁུར་ཟབ་མོ་ཞིག་བཅངས་ཏེ་དྲི་བ་གནང༌།།
བཟོད་པ་ རིང་ མོས་ཁ་ལ་ཁྱེར་བའི་ དབུས་ ཅན་ ཕྱིར་ ས་ ལ་ བཞག་ སྟེ
“དཔོན་ཆེན་ཤཱཀྱ་བཟང་བོས་ས་སྐྱར་ལྷ་ཁང་ཆེན་མོ་ཞིག་བཞེངས་རྩིས་ཀྱི་
ཐུགས་བཀོད་འཆང་གིན་འདུག གཞན་བླ་མ་འུ་ཡུག་པས་རྣམ་འགྲེལ་་་་
གསུངས་ནས་མཚན་ཉིད་བླ་ལྷག་ཏུ་སྤེལ་གྱིན་གདའ། སྔགས་ཀྱི་སྤྱི་དཔོན་
ཚོགས་དཔོན་ཞང་བཙུན་མདོ་སྡེ་དཔལ་གྱིས་ཀྱང་སྔགས་འཆང་རྣམས་ལ་ཆོས་
ཁྲིམས་གཙང་མས་བཤད་པ་གནང་གིན་འདུག” ཅེས་བཤད་རྗེས་སླར་ཡང་
དབུས་ཅན་ལག་ཏུ་བླངས་ཏེ་ཇ་ལ་ཧུབ་གང་བྱས།
“མི་ལ་ན་ཚ་དང་ཕྱུགས་ལ་གོད་ཁ་མེད་པར་ཐམས་ཅད་བདེ་ཞིང་སྐྱིད་
པར་བསྡད་ཡོད་དམ།” ལྷ་རྗེ་བ་ཇི་རིན་ཆེན་གྲགས་ཀྱིས་ཀྱང་རང་ཡུལ་ལ་
འཚམས་འདྲི་ལྟ་བུ་ཞིག་བྱས།
“འོ་འོས། དེ་ལྟར་ཚང་མ་ལུས་སྐྱིད་ན་ཡང་སེམས་དེ་འདྲ་སྐྱིད་པོ་
རང་མ་ཡོང་བར་འདུག” བཟོད་པ་རིང་མོས་དྲང་པོ་དྲང་རྐྱང་གིས་ཞུས།
“ སེམས་ཅི་ལ་མ་སྐྱིད་པ་ཡིན།” ཆོས་རྗེ་ས་པཎ་གྱིས་ཞལ་རས་ཀྱི་
འཛུམ་མདངས་སྐད་ཅིག་ཉིད་ལ་བསྡུས་སོང༌། །
“ ཕལ་ཆེར་གྱིས་ཁྱེད་ཕྱིར་མ་ཕེབས་པས་དེ་ལ་སེམས་ཁྲལ་གནང་གིན་
འདུག” བཟོད་པ་རིང་མོས་མིག་ལ་གློ་བུར་དུ་མཆི་མ་ཞིག་འཁྱིལ་ཏེ་ཞུས།
“ངས་བོད་ཀྱི་ཕོ་ཉ་བ་རེ་རེར་ངའི་གནས་ཚུལ་དང་རྒྱུ་མཚན་ཞིབ་མོའི་
218



ལེའུ་བཅུ་གསུམ་པ། སྤྲུལ་བའི་སྡེ་རུ་བཞུགས་པ།
སྒོ་ནས་ལན་གནང་ཡོད། སེམས་ཁྲལ་བྱེད་དགོས་པའི་རྒྱུ་རྐྱེན་ཅི་ཡོད།”
ཆོས་རྗེ་ས་པཎ་གྱིས་ཧ་ཅང་ཤ་ཚ་བའི་ཉམས་ཀྱིས་གསུངས།
“ ཐག་རིང་གི་གཏམ་དང་ལུང་གསུམ་གྱི་ཆུ་ལ་སུ་ཡིས་བློ་གཏོད་ཐུབ།
ཁྱེད་ཀྱི་ཞལ་དངོས་སུ་མ་མཐོང་ན་མི་འགའ་རེས་ད་དུང་ཁྱེད་ཞི་བར་གཤེགས་
སོང་ཟེར་ནས་མྱ་ངན་བྱེད་པ་ཡང་འདུག”
ཆོས་རྗེ་ས་པཎ་གྱིས་ཕྱག་ཟུང་ཐལ་མོ་སྦྱར་ནས་སྤྱན་ཟུང་བཙུམས་ཤིང་
ཡུད་ཙམ་ལ་ཅི་ཞིག་བསྒོམས་རྗེས“འོ་ན་ཁྱོད་ད་ཐེངས་འདིར་ཡོང་དོན་ཅི་
ཡིན”གསུངས།
“ཁྱེད་ཕོ་ཉ་རབ་དང་རིམ་པས་སྤྱན་དྲངས་ཀྱང་མ་ཕེབས་པས་ད་ཐེངས་
ང་གཟས་ནས་ཞུ་རུ་ཡོང་བ་ཡིན།” བཟོད་པ་རིང་མོས་གདོང་ལ་སྐྱིད་སྡུག་
འདྲེས་མའི་རྣམ་འགྱུར་ཅིག་མངོན་ནས་དེ་ལྟར་ཞུས།
གཟིམ་ཁང་དུ་རེ་ཞིག་དལ་ཅག་གེར་གྱུར། །
མཚན་མོ་དེར། ཁོང་ཚོས་ནམ་གུང་ཡོལ་བའི་བར་དུ་ཞལ་ཏ་གནང་།
གངས་ཅན་བོད་ཡུལ་ནས་སྤྲུལ་བའི་སྡེ་བར་དང་། ། སྤྲུལ་བའི་སྡེ་ནས་གངས་
ཅན་བོད་ཡུལ་བར་དུ་ཡང་སྐོར་བསྐྱར་སྐོར་གྱིས་གླེང་བའི་མཐར་ཐམས་ཅད་
ཐང་ཆད་དེ་ཚང་མའི་གདོང་ལ་གཉིད་བབས་ཏེ་ངལ་གསོ་མཛད། དེར་
གསོལ་ཐབ་པ་མཆོག་སྦྱིན་དཔལ་ གྱིས་མགྲོན་པོར་གཟིམ་ཁྲི་གསར་བ་ཞིག་
བཟོས་པ་དང༌། བཟོད་པ་རིང་མོ་ཡང་ཐེངས་དང་པོར་ཧོར་གོས་མནབས་
ཏེ་སྤྲུལ་བའི་སྡེ་རུ་ཞག་བཞུགས་གནང༌། །
ཆོས་རྗེ་ས་པཎ་གཟིམས་མ་འདོད་པར་གཟིམ་ཁྲིའི་སྟེང་སྐྱིལ་ཀྲུང་དུ་
བཞུགས་ཏེ་ཐུགས་ཁོམ་པ་མེད་པར་དོན་གང་ཞིག་ལ་མནོ་བསམ་གཏོང་གིན་
219



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
ཡོད་པ་འདྲ། །
དྲང་མོར་བཤད་ན་ལིང་ཆུ་རྩེ་རུ་བྱོན་པ་ནས་བཟུང་ཁོང་འགྲོ་བ་ཐམས་
ཅད་ཀྱི་དོན་དུ་མནལ་བདེ་མོ་ཞིག་ཏུ་གཟིམས་མ་མྱོང་ལ་ཐུགས་ཀྱང་སོས་དལ་
བག་ཕེབས་སུ་བཞུགས་པ་ག་ལ་དྲན། དོ་དགོང་དང་འདྲ་བར་ནམ་སྨད་
དུའང་ད་དུང་སེམས་ཅན་སྤྱི་དང་སྒོས་སུ་རང་གི་གདུལ་བྱ་རྒྱ་བོད་ཧོར་གསུམ་
ལ་སོགས་པ་བདེ་བའི་ལམ་དུ་འགོད་པའི་ཐབས་ལ་ཐུགས་གཞིགས་བཏང་ཚུལ་
ནི་སྐད་ཆའི་ལམ་ནས་མཚོན་ག་ལ་ཐུབ། ཡིན་ན་ཡང་། དོ་ནུབ་ནི་ནམ་རྒྱུན་
དང་བསྡུར་ཐབས་གང་ན་ཡོད། ཁོང་གི་སྙན་ལམ་དུ་ད་དུང་ཡང་སྲིང་མོ་
བཟོད་པ་རིང་མོས་བཤད་པའི “ཁྱེད་ནི་ཧོར་གྱི་མི་རེད”ཅེས་དང“ཁྱེད་ཀྱིས་
བོད་ཡུལ་བརྗེད་འདུག”ཟེར་བ། “ཁྱེད་ལ་ཁྲེལ་གཞུངས་ཡོད་ཅིང་རྒྱུ་འབྲས་
ལྡན་ན་ཕྱིར་བོད་དུ་ལོག་དགོས” ཅེས་པ་ལ་སོགས་པའི་ཚིག་མཚོན་དེ་དག་
བྲག་ཅ་བཞིན་ཡང་ཡང་དུ་འཁོར་གྱིན་འདུག
ངོ་མ། བཟོད་པ་རིང་མོའི་ཚིག་དེ་འདྲ་ཞིག་ད་སྔ་བོད་ཀྱི་ཕོ་ཉ་སུས་
ཀྱང་བཤད་མ་མྱོང་། འདང་བརྒྱབ་ན་བཤད་ཐུབ་ཀྱང་སྲིད་ཀྱི་མ་རེད།
གལ་ཏེ་བཤད་པའི་དབང་དུ་བཏང་ན་མི་གང་འདྲ་ཞིག་ཡིན་རུང་ཐུགས་ཅུང་
མི་བསྐང་བ་ག་ལ་སྲིད། འོན་ཀྱང་། མ་གཅིག་གི་མངལ་ནས་བལྟམས་པའི་སྐུ་
མཆེད་སྲིང་མོ་ཞིག་གིས་དེ་ལྟར་ཚིག་མཚོན་ཆར་དུ་བསྙིལ་བ་ནི “ ཤ་ཚ་བའི་
གཏམ་ལ་སྙན་པོ་མེད། ནད་མཁྲིས་པའི་སྨན་ལ་ཞིམ་པོ་མེད”ཟེར་བ་ལྟ་བུ་
ཡིན་པས་ཆོས་རྗེ་ས་པཎ་གྱིས་ཀྱང་བཟོད་སྒོམ་མི་བྱེད་ཐབས་ཅི་ཡོད།
ཆོས་རྗེ་ས་པཎ་གྱིས་སྲིང་མོའི་ཚིག་དེ་དག་རེ་རེ་ལ་བསམ་གཞིགས་་་
བཏང་རྗེས། ཡིད་ལ་རང་དབང་མེད་པར་སྐྱོ་བ་ཚད་མེད་ཅིག་བྱུང་སྟེ་སྤྱན་
220



ལེའུ་བཅུ་གསུམ་པ། སྤྲུལ་བའི་སྡེ་རུ་བཞུགས་པ།
ཟུང་གི་མཐའ་རུ་དུངས་པའི་ཆབ་ཀྱིས་བརླན་པར་གྱུར། ཚིག་དེ་དག་ནི་
རང་དགར་འདོར་ཆོག་པའི་གཏམ་ནི་ག་ལ་ཡིན་ཏེ། དེ་ནི་མདོ་དབུས་་་་
གཙང་གསུམ་དང་སྟོད་མངའ་རིས་ལ་སོགས་པའི་བོད་འབངས་གྲངས་མེད་
ཅིག་གིས་དཔྱིད་ཀྱི་ཕོ་ཉས་གནམ་ཆུར་སྒུག་པའི་རེ་འབོད་ཡིན་ལ། རྨ་བྱ་
གཞོན་ནུས་འབྲུག་སྒྲར་ལྟ་བའི་ཕུགས་བསམ་ཡིན......
221



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
ལེའུ་བཅུ་བཞི་པ། གངས་ཅན་བོད་ཡུལ་དུ་སྤྲིངས་
པའི་འཕྲིན་ཡིག
བཟོད་པ་རིང་མོ་སྤྲུལ་བའི་སྡེ་རུ་བསླེབས་ནས་ཟླ་འགའ་འགོར་སོང་།
དེའི་བར་དུ་གནས་འདིར་མི་རྣམས་ཧ་ལས་པར་བྱེད་པའི་དོན་ཆེན་པོ་གསུམ་
བྱུང༌། གཅིག་ནི་བཟོད་པ་རིང་མོ་ཡང་ཕྱིར་བོད་དུ་ལོག་མ་འདོད་པར་རྒྱལ་
པོའི་ཕོ་བྲང་དང་ཁད་ཅུང་རིང་བའི་ནུབ་ཕྱོགས་ཀྱི་ཡུལ་དུ་སྒྲུབ་ཁང་ཞིག་་
བཞེངས་ཏེ་མཚམས་ལ་བཞུགས་པ་དང་། གཉིས་ནི་རྒྱལ་པོ་གོ་དན་གྱིས་
ཆོས་ རྗེ་ ས་ པཎ་ བོད་ ཁྲི་ སྐོར་ བཅུ་ གསུམ་ གྱི་ བདག་ པོར་ བསྐོས་ པ་ དང་།
གསུམ་ནི་ཆོས་རྗེ་ས་པཎ་གྱིས་ཧོར་ཡིག་གསར་དུ་བཟོས་ནས་རྒྱལ་པོར་ལེགས་
སྐྱེས་སུ་ཕུལ་བ་དེ་རེད། དེ་ཡང་བཟོད་པ་རིང་མོ་ཕྱིར་བོད་དུ་མ་ལོག་པ་ནི་
ཕུ་བོར་འཁང་ར་བྱས་པའི་རྟགས་ཡིན་པར་སྣང་ལ། ཆོས་རྗེ་ས་པཎ་ལ་གོ་
གནས་དེ་འདྲ་ཐོབ་པ་ནི་རྒྱལ་པོས་བོད་ཀྱི་དོན་ལ་ཐུགས་ཁུར་ཚད་མེད་གནང་
བའི་འབྲས་བུ་རང་ཡིན་ལ། ཧོར་ཡིག་གསར་དུ་བཟོས་ཚུལ་ནི།
ན་ནིང༌། ཆོས་རྗེ་ས་པཎ་གྱིས་རྒྱལ་པོར་ཞུས་ནས་ཕོ་བྲང་གི་ལྷོ་ཕྱོགས་
ཀྱི་ཐང་ཆེན་པོ་ཞིག་ཏུ་ལྷ་ཁང་དང་མཆོད་རྟེན་ཆེན་པོ་གཉིས་བཞེངས་ཤིང་
སྟོན་པ་ཐུབ་པའི་དབང་བོ་དང་འཁོར་ཉན་ཐོས་སོགས་ཀྱི་འཇིམ་སྐུ་མ་ཚང་བ་
མེད་པ་བཞེངས་ནས་རབ་གནས་མཛད་དེ་རྒྱལ་པོ་འཁོར་དང་བཅས་པར་ཀྱེ་
རྡོར་ལ་སོགས་པའི་སྔགས་ཀྱི་དབང་ཆེན་མང་དུ་གནང་བས་རྒྱལ་པོ་ཡང་་་་
222



ལེའུ་བཅུ་བཞི་པ། གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
ཐུགས་རབ་ཏུ་དགྱེས་ཏེ་ཉིན་ཞིག་གི་མཚན་མོར་སྤྲུལ་བའི་སྡེའི་གཟིམ་ཁང་དུ་
ཕེབས་ཏེ་ཆོས་རྗེ་ས་པཎ་ལ་རང་གི་འདོད་དོན་མཐའ་དག་རིམ་བཞིན་ཞུ་བའི་
གཏམ་འཕྲོས་མཛད།
“ཆོས་རྗེ་ལགས། ཁྱེད་ཀྱིས་འདི་ལྟར་ཧོར་ཐམས་ཅད་ཀྱང་རང་གི་བུ་
བཞིན་ཆོས་ཀྱིས་བསྐྱངས་ཏེ་དབང་གི་གདམས་པ་གནང་བའི་བཀའ་དྲིན་ཇི་
ལྟར་གཞལ། འོན་ཀྱང་། ཧོར་ནི་བོད་དང་མི་འདྲ་བར་ཡི་གེ་ཙམ་ཡང་
མེད་པས་ཆོས་སྤེལ་བར་ཇི་འདྲའི་དཀའ་ལས་ཆེ་ཨང་།”
“འོ་ལས། ཡི་གེ་མེད་པ་ནི་ཡུལ་མཐའ་འཁོབ་ཡིན་པའི་རྟགས་རེད།
གལ་ཏེ་ཧོར་ལ་ཡི་གེ་ཡོད་པའི་དབང་དུ་བཏང་ན་དམ་པའི་ཆོས་བླ་ལྷག་ཏུ་སྤེལ་
ཐུབ།” ཆོས་རྗེ་ས་པཎ་གྱིས་གོ་དན་རྒྱལ་པོར་བློ་དང་མཐུན་པའི་གཏམ་
ཞིག་སྨྲས། །
“རེད། མི་རིགས་གང་ཡིན་ཀྱང་ཡི་གེ་ཞིག་དགོས། ཡི་གེ་ཡོད་ན་ད་
གཟོད་ཆོས་སྲིད་གཉིས་སྐྱོང་བྱེད་ཀྱི་ཡོ་བྱད་ཀུན་ཐུབ་ཅིག་ཡོད་པར་གྱུར་བ་
རེད།”
“ད་ལྟ་ང་རང་ལ་མཚོན་ན། བོད་ཀྱི་ཡི་གེའི་སྟེང་ནས་ཧོར་སྐད་་་
བཀོལ་ཏེ་ཆོས་གསུངས་དགོས་པས་གདུལ་བྱ་ཆེན་པོ་ཞིག་སྐྱོང་མི་ཐུབ་པར་
འདུག འདི་ནི་ཁྱོད་ རྒྱལ་པོ་ཞིག་ལ་མཚོན་ན་ངེས་པར་བསམ་གཞིགས་་
གནང་རིན་ཡོད་པ་ཞིག་རེད།
“ ཆོས་རྗེ་ལགས། ཁྱེད་ནི་ངའི་ཆོས་སྲིད་གཉིས་ཀྱི་བློ་འདྲི་ས་ཡིན་པས་
གཙོ་བོ་ཁྱེད་ཀྱིས་ཐུགས་གཞིགས་ནན་མོ་གཏོང་དགོས། ཞོར་ལ་ངའི་བསམ་
ཚུལ་ཞིག་ཀྱང་ཞུ་ན་ཆོས་རྗེ་ལགས་ནས་ཧོར་ཆོས་སྤེལ་བྱེད་དུ་ཧོར་ཡིག་ཅིག་
223



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
བརྩམ་རྒྱུ་སེམས་གཏིང་གི་རེ་བ་ཡིན། ཐུགས་ལ་གདགས་པར་ཞུ།”
ཆོས་རྗེ་ས་པཎ་བཞད་འཛུམ་ཞིག་ལངས་ཏེ“རྒྱལ་པོ་ལགས། དེ་འདྲ་མི་
གསུངས་པར་མཁྱེན། ཡི་གེ་ཞིག་རྩོམ་རྒྱུ་ནི་དེ་འདྲའི་ལས་སླ་མོ་ཞིག་ག་ལ་
ཡིན། དེ་ལ་ཕྱི་ནང་གཉིས་ཀྱི་རྒྱུ་རྐྱེན་ཕུན་སུམ་ཚོགས་པ་འཛོམ་དགོས།
ང་ལ་མཚོན་ན་ཕྱི་རྐྱེན་གྱི་ཆ་ནས་ཧོར་དུ་ལོ་འགའ་ལས་མ་བཞུགས་ པས།
ཡུལ་སྲོལ་གོམས་འདྲིས་དང་སྐད་བརྡའི་ཁྱད་ཆོས། བསམ་བློའི་འཁྱེར་སོ་
སོགས་ཆེར་མི་རྟོགས་ལ། ནད་རྐྱེན་གྱི་ངོས་ནས་བཤད་ན་ལྷན་སྐྱེས་ཀྱི་ཤེས་
རབ་ཞན་ཞིང་ཐུན་མིན་གྱི་བློ་གྲོས་དབུལ་བས་དེ་ནི་འགྲུབ་དཀའ་བའི་དོན་
ཞིག་རེད”གསུངས།
“ཆོས་རྗེ་ལགས། ཁྱེད་ནི་མཁྱེན་རྒྱ་ཡངས་ཤིང་བློ་རིག་རྣོ་བ། རྣམ་
དཔྱོད་ལྡན་པ་ཞིག་ཡིན་པས་ཧོར་ཡིག་རྩོམ་ཐུབ་པར་ང་ལ་ཡིད་ཆེས་ཡོད།
ཁྱེད་ཀྱིས་འགྲོ་དོན་དུ་རང་གི་སྲོག་ཀྱང་འདོར་བར་ཕོད་ན་ལས་དེ་འདྲ་ཞིག་མི་
འགྲུབ་པ་ག་ལ་སྲིད།” རྒྱལ་པོས་ཆོས་རྗེ་ལ་སྙིམ་པ་ཐལ་མོ་སྦྱར་ནས་ཞུས།
ཆོས་རྗེ་ས་པཎ་གྱིས་རྒྱལ་པོས་དེ་ལྟར་ནན་ཏན་ཏུ་གསུངས་པར་ཟློག་
ཐབས་མེད་པ་མཐོང་ནས་ཡུན་རིང་ཙམ་ལ་བསམ་གཞིགས་གནང་རྗེས“སྤྱིར་
ལས་འདི་ང་ལྟ་བུ་ཞིག་གིས་ཕོ་ཚོད་ཀྱིས་ནུས་པ་ཞིག་མིན་ཡང་ཁྱེད་ཀྱིས་འདི་
ལྟར་ནན་ཏན་བྱེད་ན་ངས་དང་དུ་མི་ལེན་པའི་སྲོལ་གང་ན་ཡོད”གསུངས།
ཟླ་གཅིག་ལྷག་འགོར་རྗེས། ཆོས་རྗེ་ས་པཎ་གྱིས་རྣམ་དཔྱོད་ཀྱི་རྩལ་ལ་
བརྟེན་ནས་སྔ་ན་མེད་པའི་ཧོར་ཡིག་གསར་བ་ཞིག་བཟོས། ཧོར་ཡིག་དེ་ནི་
ཁོང་ཉིད་སྤྲུལ་བའི་སྡེར་བཞུགས་ཏེ་ཡོད་ཙ་ན། བུད་མེད་མཇལ་བ་ཞིག་
གིས་ལག་ཏུ་པགས་པ་མཉེད་ཤིང་ཁ་སོག་ལེའི་སོ་ལྟར་འདུག་པ་ཞིག་ཐོགས་
224



ལེའུ་བཅུ་བཞི་པ། གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
པར་གཟིགས་ནས་བཟོས་པས་དབྱིབས་ནི་སོག་ལེའི་རྣམ་པ་དང་འདྲ་ཞིང་།
དེ་དག་ལ། ཨ་ཨེ་ཨི། ན་ནེ་ནི། ས་སེ་སི། ཧ་ཀེ་ཁི། གྷ་གྷ་གྷི། མ་
མེ་མི། ལ་ལེ་ལི། ར་རེ་རི། འ་འེ་འི། ཏ་ཏེ་ཏི། ཐ་ཐེ་ཐི། ཙ་ཙེ་ཙི།
ཚ་ཚེ་ཚི། ཡ་ཡེ་ཡི། ཝ་ཝེ་ལི། ཞེས་ཕོ་མོ་མ་ནིང་ངམ་སྒྲིམ་ལྷོད་ཞན་
གསུམ་དུ་བསྡུས་ནས་ཀློག་པའི་སྲོལ་བཏོད་ཅིང་རྒྱལ་པོར་ཕུལ་བ་ན། རྒྱལ་
པོ་ཤིན་ཏུ་ཡ་མཚན་པར་གྱུར་ཏེ་ཆོས་རྗེ་བར་གཏང་རག་གི་དངོས་པོ་གྱ་ནོམ་པ་
གནང་བ་དང་། བློན་འབངས་ཐམས་ཅད་ལ་བཀའ་བསྒྲགས་ཏེ་སུས་ཀྱང་
ཧོར་ཡིག་འདི་མ་བསླབ་ན་མི་ཆོག་པའི་ཁྲིམས་བཅས།
ཧོར་ཡིག་བཟོས་རྗེས། རྒྱལ་པོས་ཆོས་རྗེ་ས་པཎ་ད་གཟོད་བོད་ཁྲི་སྐོར་
བཅུ་གསུམ་གྱི་བདག་པོར་བསྐོས་པ་ཡིན་ལ། དོན་དེ་ཧོར་བོད་ཀུན་གྱིས་
ཤེས་པར་བྱེད་ཆེད་བོད་དུ་གསེར་ཡིག་པ་མངགས་ཏེ་རྒྱལ་པོའི་ལུང་གི་བཀའ་
ཤོག་བསྐུར་ཞིང་། ཞོར་དུ་བོད་ཀྱི་གནས་ཚུལ་ལ་རྒྱུས་ལོན་ཐེངས་ཤིག་་་་
མཛད་དུ་བཅུག འོན་ཀྱང་གསེར་ཡིག་པ་རྣམས་ད་དུང་ཕྱིར་མ་ཐོན་པས་
རྗེས་ཀྱི་བོད་ཀྱི་གནས་ཚུལ་ངོ་མ་ཞིག་སུ་ཡིས་མཁྱེན་ཐུབ། །
ཟླ་གཅིག་འགོར་རྗེས། གསེར་ཡིག་པ་རྣམས་དངོས་གནས་རྒྱལ་པོའི་
ཕོ་བྲང་དུ་འབྱོར་བྱུང་། ཉིན་དེར། རྒྱལ་པོས་བློན་པོ་གཉིས་མངགས་ནས་
ཆོས་རྗེ་ས་པཎ་ཕོ་བྲང་དུགདན་དྲངས། ཁོང་རང་རྒྱལ་པོའི་བཞུགས་ཤག་ཏུ་
བསླེབས་པ་ན། རྒྱལ་པོ་གོ་དན་ནམ་རྒྱུན་དང་མི་འདྲ་བར་ཞལ་རས་ནག་
རོག་གེར་སྨ་ར་འབྱུག་བཞིན་ཁྲིའུ་ཞིག་ཏུ་བཞུགས་ཏེ་ཅི་ཞིག་ལ་དགོངས་
གཞིགས་ཟབ་མོ་གནང་གིན་ཡོད་པ་འདྲ།
“དེ་རིང་ཅི་བྱུང་། དགའ་འོས་པའི་ཉིན་ལ་ཞལ་མདངས་ནག་རོག་
225



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
གེར་འདུག” ཆོས་རྗེ་ས་པཎ་གྱིས་རྒྱལ་པོས་ཁ་མ་གྲགས་གོང་བཞད་འཛུམ་
ཞིག་གནང་ནས་དྲིས།
“ཆོས་རྗེ་ལགས། ཁྱེད་བཞུགས་དང་ཡུན་གྱིས་ཞལ་ཏ་གནང་ཆོག”
རྒྱལ་པོས་ནམ་རྒྱུན་ལྟར་གུས་ཉམས་ཤིག་བསྟན་ནས་ཆོས་རྗེ་ས་པཎ་རང་གི་
གོང་དུ་བཞུགས་སུ་བཅུག
ཆོས་རྗེ་ས་པཎ་ཡང་འཚུབ་སྣང་ཅི་ཡང་མེད་པར་ཁྲི་ལ་བཞུགས་རྗེས།
ཞབས་གཡོག་པས་ཕུལ་བའི་གསོལ་སྐྱེམས་ཚུར་བཞེས་ཏེ་མདུན་ཅོག་སྟེང་དུ་
བཞག་པ་དང་། ལོབས་ཕྱོགས་ཀྱིས་སྤྱན་ཟུང་བཙུམ་སྟེ་སྐྱེམས་མཆོད་ཅིག་
གསུང་བཞིན་བསྡད། དེར་གོ་དན་གྱིས་ཉེ་འཁོར་ན་ཡོད་པའི་བློན་པོ་དང་
ཞབས་འབྲིང་པ་རྣམས་ལ་ཕྱག་བརྡ་བསྟན་ནས་སྒོར་འགྲོ་རུ་བཅུག་རྗེས་མིག་
འབྲས་འབུར་དུ་གཏད་ཅིང་ཁ་ཤ་ཡང་ལྷབ་ལྷབ་ཏུ་འདར་བཞིན་ “ཆོས་རྗེ་
ལགས། ངས་ད་རེག་བར་ཁྱེད་ཀྱི་ངོར་བལྟས་ནས་བོད་ལ་དམག་མ་བཏང་།
ལྟོས་དང༌། དེར་འབྲས་བུ་ཨེ་འདུག”ཟེར།
ཆོས་རྗེ་ས་པཎ་གྱིས་ད་དུང་དོན་གྱི་རྩ་བ་ཅི་ཡིན་མ་མཁྱེན་པར”རྒྱལ་པོ་
ལགས། ཁྱེད་ཀྱིས་གསལ་བོ་ཞིག་ཤོད་དང་། ངས་ཧ་གོ་མ་བྱུང་”གསུངས།
རྒྱལ་པོས་རང་ཉིད་ཁོང་ཁྲོའི་དབང་དུ་སོང་ནས་མགོ་རྔ་མེད་པའི་གཏམ་
ཞིག་བཤད་པ་རྟོགས་ནས“འོ། ཆོས་རྗེ་ལགས། ཐུགས་རྒྱལ་མབཞེངས།”
ཞེས་བཤད་རྗེས་ཅུང་ཟད་བག་ལྷོད་པོའི་ངང་ནས“དེ་རིང་གསེར་ཡིག་པ་
རྣམས་ཕྱིར་ལོག་ནས། ད་ལྟ་བོད་པ་རྣམས་ཀྱི་མགོ་ལ་རྭ་སྐྱེས་འདུག་ཟེར”
ཞེས་བཤད།
“འོ། ཚུགས་ཀར་བལྟས་ན་གསེར་ཡིག་པས་ཁྱེད་ལ་ཁོང་ཁྲོ་བསླངས་
226



ལེའུ་བཅུ་བཞི་པ།
གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
འདུག་ཨང་།” ཆོས་རྗེ་ས་པཎ་གྱིས་ཇི་མི་སྙམ་པར་དེ་ལྟར་བཤད།
“དེ་ག་ལ་ཡིན། ང་ལ་བོད་པ་རྣམས་ཀྱིས་སྙིང་རླུང་གཏིང་ནས་་་་་
བསླངས་སོང༌། ངས་ད་རེག་བར་དུ་ཁྱེད་ཀྱི་ཚིག་ལ་ཉན་ནས་བོད་པ་རྣམས་
ལ་གུ་ཡངས་བཏང་བས་ཁོ་ཚོས་ད་ལྟ་ང་རྒྱལ་པོ་ཟེར་བ་ཞིག་ཡོད་པ་བརྗེད་
འདུག” རྒྱལ་པོས་ཁུ་ཚུར་གྱིས་མདུན་ཅོག་སྟེང་ལ་ཁྲོགས་སེ་གཞུས།
“བོད་པ་ཚོས་ཅི་བྱས་སོང་།” ཆོས་རྗེ་ས་པཎ་གྱིས་ད་དུང་དོན་གྱི་
གཏིང་ཐག་མ་ཆོད་པར་དྲིས།
“ཁོ་ཚོས་འདབ་ནོར་དང་ལེགས་སྐྱེས་མི་ཕུལ་བར་མ་ཟད། ད་དུང་
གསེར་ཡིག་པ་རྣམས་ལ་སྣེ་ལེན་ལེགས་པོ་མ་བྱས། ལྟོས་དང་། དེ་ནི་ཁྱེད་
ཀྱིས་གསུངས་པ་ལྟར། མི་ངན་འབད་པས་བསྟེན་བྱས་ཀྱང་། །རང་གི་མི་རུ་
འགྲོ་བ་མེད། །སོལ་བ་འབད་དེ་བཀྲུས་ན་ཡང་། །ཁ་དོག་དཀར་པོ་མི་སྲིད་
དོ། །ཞེས་པ་ལྟ་བུ་ཞིག་མིན་ནམ”གསུངས།
ཆོས་རྗེ་ས་པཎ་གྱིས་ཧ་གོ་བའི་བརྡ་ལ་དབུ་ནང་དུ་ལྡེམ་ལྡེམ་བྱས་ནས
“རྒྱལ་པོ་ལགས། ཁོ་ཚོས་དེ་ལྟར་བྱེད་པའི་རྒྱུ་མཚན་ཅི་ལགས”ཞེས་དྲིས།
“རྒྱུ་མཚན་སྣ་ཚོགས་འདུག་སྟེ། ལ་ལས་ཁྱེད་ཉིད་ཕྱིར་བོད་དུ་མ་
བཏང་བའི་སྟབས་ཡིན་ཟེར་ཞིང་། ཁ་ཅིག་གིས་ཁྱེད་ཉིད་བོད་ཁྲི་སྐོར་བཅུ་
གསུམ་གྱི་རྗེ་བོར་བསྐོས་པར་མ་འཐད་པར་གདའ་ཟེར།” རྒྱལ་པོས་མིག་རྩ་
ཐམས་ཅད་ཕྱི་རུ་འབུར་ནས“ཉིན། ངས་མི་འགྱངས་པར་ཁོ་ཚོའི་ཐོག་ལ་
དམག་གི་འཁོར་ལོ་བསྐོར་རྒྱུ་ཡིན། ཁྱོད་དེ་ལ་ཨེ་འཐད”ཟེར།
རྒྱལ་པོ་གོ་དན་ནི་མ་ཁྲོས་ཚངས་པ་དཀར་པོ་དང་ཁྲོས་ན་དུག་སྦྲུལ་ནག་
པོ་ དང་ འདྲ་ བ་ ཆོས་ རྗེ་ ས་ པཎ་ གྱིས་ སྔར་ ནས་ གསལ་ བོར་ རྟོགས་ ཡོད།
227



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
གདོང་གི་རྣམ་འགྱུར་དང་སྐད་ཆ་བཤད་ལུགས་ལ་བལྟས་ན་ད་ཐེངས་ཁྲོས་པ་
འདི་འདྲ་ཞིག་ད་བར་དུ་ངོ་མ་ཁྲོས་མ་མྱོང་བ་འདྲ། ལོས་ཡིན། གསེར་
ཡིག་པ་རྣམས་ནི་ཁོང་གི་ཤ་ཁྲག་ལས་ཆད་པའི་བུ་ཕྲུག་དང་འདྲ་བས་སུ་ཞིག་
གིས་ཁོ་ཚོའི་བཀའ་ལ་མ་ཉན་པའམ་སྣེ་ལེན་ལེགས་པོ་མ་བྱས་ན་ཁོང་ལ་དེ་ལས་
ལྷག་པའི་བརྙས་པ་བྱེད་སྲོལ་ཞིག་མེད་པས་ཁོང་ཁྲོ་མི་ལངས་པ་ག་ལ་སྲིད།
“རྒྱལ་པོ་ལགས། ཁྱེད་ཀྱིས་ཁྲོ་བ་བསྐྱུངས་ཏེ་བསམ་བློ་ནང་དུ་སྐོར་
དང་། བོད་ལ་དམག་གཏོང་བ་ནི་རང་གཞན་གཉིས་ཕུང་ལ་སྦྱོར་བའི་ལས་
ཤིག་ལས་མ་འདས། དེ་ལས་མུ་མཐུད་དུ་ཞི་བའི་སྒོ་ནས་ཁོ་ཚོའི་རྒྱུད་འདུལ་
ཐབས་བྱས་ན་ལེགས།”
“ཆོས་རྗེ་ལགས། ངས་ཀྱང་དེ་མི་ཤེས་པ་ག་ལ་སྲིད། ཡིན་ན་ཡང་།
དམག་མ་བཏང་ན་བོད་པ་མང་ཆེ་བས་ཧོར་ལ་ངོ་རྒོལ་ གཏོང་གིན་གདའ།
ཚང་མ་ས་བརྡལ་རྡོ་བརྡལ་དུ་མ་བཏང་ན། ཁོ་ཚོས་རྒྱ་མཚོ་སྔོན་མོ་མ་རིག་ན་
སྐོམ་སེལ་གྱི་མི་འདུག ད་ཐེངས་ངས་ཅིས་ཀྱང་ར་བསད་དེ་ལུག་འདར་བ་
ཞིག་བྱས་ན་འདོད།” ་
ཆོས་རྗེ་ས་པཎ་གྱིས་ཡུད་ཙམ་ལ་ཐུགས་གཞིགས་ནན་མོ་ཞིག་བཏང་རྗེས་
ངག་འཇམ་པོས“རྒྱལ་པོ་ལགས། ངས་སྔོན་ཆད་དབུས་གཙང་མངའ་རིས་
དང་བཅས་པའི་ཡུལ་གང་དུའང་ཆོས་འབྲེལ་མ་བཞག་ས་མེད། ངའི་སློབ་
མའང་དེ་བཞིན་གང་སར་ཁྱབ་ཡོད་པ་ཁྱེད་ལ་ཡང་ཡང་བཤད་མྱོང་བ་དེ་རེད།
གསེར་ཡིག་པའི་གཏམ་ལ་གཞིགས་ན་འདབ་ནོར་མ་ཕུལ་བ་དང་སྣེ་ལེན་གང་
ལེགས་མ་བྱས་པ་ནི་ཐད་ཀར་ང་དང་འབྲེལ་བ་ཡོད་པའི་གནད་དོན་རེད།
ངའི་སྲིང་མོ་བཟོད་པ་རིང་མོས་ཀྱང་ས་སྐྱའི་ཡུལ་མི་གཙོ་བྱས་པའི་བོད་་་་་
228



ལེའུ་བཅུ་བཞི་པ། གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
འབངས་མང་བོས་ངེད་ཁུ་དབོན་རྣམས་ལ་སེམས་ཁུར་བྱེད་ཀྱིན་འདུག་ཟེར།
ཁོ་ཚོ་ལ་ལས་རྒྱལ་པོས་ངེད་ལ་མནར་གཅོད་གཏོང་གིན་ཡོད་པར་སྙམ་ཞིང་།
ཁ་ཅིག་གི་བསམ་པར་ངས་ཕ་ཡུལ་དང་དགོན་པ། བླ་སློབ། གཉེན་ཉེ་
སོགས་དོར་ནས་ཧོར་གྱི་ཆ་ལུགས་འཛིན་གྱིན་ཡོད་པར་བསམ་པས་ད་གཟོད་
ཧོར་ལ་དེ་འདྲའི་མ་དགའ་བའི་རྣམ་འགྱུར་བསྟན་པ་རེད། དེས་ན་དོན་
འདི་ནི་ང་ཁོ་ནས་ཐག་གཅོད་བྱེད་ཐུབ།”ཅེས་གལ་བོ་ཆེ་ལ་ནན་ཏན་གྱི་ཚུལ་དུ་
གསུངས།
རྒྱལ་པོས་ཆོས་རྗེ་ས་པཎ་གྱི་ལྟ་ཚུལ་དང་འཆར་སྒོ་ཐུགས་ལ་བབས་ནས་
གློ་བུར་དུ་ཁྲོ་གཉེར་བསྡུས་པའི་གདོང་ལ་འཛུམ་ཞིག་ཕྱུངས་ཏེ “དེ་ཤིན་ཏུ་
འགྲིག ངས་བལྟས་ན་ཁྱེད་ཀྱིས་སྐུ་དངོས་སུ་བོད་ལ་འཕྲིན་ཡིག་ཅིག་བྲིས་ཏེ་
དོན་འདི་དག་ཐག་གཅོད་བྱས་ན་ཇི་འདྲ་ལགས། ཁྱེད་ལ་དངོས་གནས་བོད་པ་
རྣམས་འགུག་པའི་ནུས་པ་ཡོད་མེད་ངས་འདི་ལྟར་བལྟས་ཆོག”ཟེར།
ཆོས་རྗེ་ས་པཎ་ཁོང་དགོད་ཅིག་ཤོར་ནས“རྒྱལ་པོ་ལགས། ཁྱེད་ཀྱིས་
དེ་ལྟར་བཤད་ན་ཐལ་དྲགས་ཀྱང་ངས་སེམས་ཅན་ལ་འཚེ་བ་མི་འབྱུང་བ་དང་
བོད་རྣམས་རྒྱལ་པོ་གཅིག་གི་བཀའ་ལ་གཏོགས་པ་ཞིག་ཡོང་ཆེད་ལུས་སྲོག་
འདོར་ཐུབ་པ་སྔོན་ཡང་ཁྱེད་ལ་བཤད་མྱོང་བ་ལྟར་རེད”གསུངས།
ཕྱི་ཉིན། ཆོས་རྗེ་པཎ་གྱིས《དབུས་གཙང་མངའ་རིས་དང་བཅས་
པའི་དགེ་བའི་བཤེས་གཉེན་ཡོན་མཆོད་རྣམས་ལ་སྤྲིངས་པ》ཟེར་བའི་འཕྲིན་
ཡིག་ཅིག་བྲིས་པ་དང་། ཅང་མ་འགོར་བར་ཁོང་གི་སློབ་མ་འགའ་སྤྱན་་
འདྲེན་དུ་ཡོང་བ་དང་སྟབས་འགྲིག་སྟེ་དེ་དག་ལ་གནང་སྦྱིན་དང་འབུལ་བ་
མང་བོ་བསྩལ་ཞིང་། ཆོས་ཀྱི་སྐྱེས་སུ་ད་དུང《བྱང་ཆུབ་སེམས་དཔའི་ལམ་
229



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
ལ་འཇུག་པའི་རིམ་པ་ཐུབ་པའི་དགོངས་པ་གསལ་བ》དང་ཆབས་ཅིག་ཏུ་
སྦྲགས་ནས་བསྐུར། འཕྲིན་ཡིག་དེའི་ནང་དོན་ནི་འདི་ལྟ་སྟེ།
“སངས་རྒྱས་ཀྱི་བསྟན་པ་དང་། སེམས་ཅན་སྤྱི་དང་། སྒོས་བོད་
སྐད་སྨྲ་བ་ཐམས་ཅད་ལ་ཕན་པར་བསམས་ནས་ཧོར་ནང་དུ་འོང་། ངེད་འབོད་
མཁན་ལ་ཡོན་བདག་ཆེན་པོ་ཤིན་དུ་དགེས། འཕགས་པ་སྤུན་འདི་འདྲ་བའི་
ཆུང་བ་ནས་ཁྲིད་ནས་འཁོར་དང་བཅས་པ་འོང་བ་དེ་ངེད་ལ་བསམས་པ་ཡིན།
ཁྱོད་མགོས་ངོ་བལྟས་པ་ཡིན། གཞན་ཚོ་རྐང་བས་ངོ་བལྟས་པ་ཡིན། ཁྱོད་
ངས་བོས་པ་ཡིན། གཞན་ཚོ་སྐྲག་ནས་འོང་བ་ཡིན། དེ་ངས་མི་ཤེས་པ་ཨེ་
ཡིན། འཕགས་པ་སྤུན་གྱིས་སྔར་ཡང་བོད་ཀྱི་ཆོས་ནི་ཤེས་པར་འདུག ད་
དུང་ཡང་འཕགས་པས་བོད་ཆོས་སློབ། ཕྱག་ན་རྡོ་རྗེས་ཧོར་ཡིག་དང་ཧོར་
སྐད་སློབ། ངས་མི་ཆོས་ཀྱིས་བསྐྱངས། ཁྱེད་ཀྱིས་ལྷ་ཆོས་ཀྱིས་བསྐྱངས་ན་
ཤཱཀྱ་མུ་ནེའི་བསྟན་པ་ཡང་ཕྱིའི་རྒྱ་མཚོའི་མཐའ་ཚུན་ཆད་ཁྱབ་པར་མི་འགྲོ་བ་
ཨེ་ཡིན་གསུངས་སོ། རྒྱལ་པོ་བྱང་ཆུབ་སེམས་དཔའ་འདི་སྤྱིར་སངས་རྒྱས་ཀྱི་
བསྟན་པ་དང་། སྒོས་དཀོན་མཆོག་གསུམ་ལ་ཤིན་ཏུ་གུས། ཁྲིམས་ལུགས་
བཟང་བོས་འཁོར་ཐམས་ཅད་ལེགས་པར་སྐྱོང་ཞིང༌། ཁྱད་པར་དུ་ཡང་ངེད་
ལ་གཞན་ལས་ལྷག་པའི་ཐུགས་ལ་འདོགས་པར་བྱུང་། ཁོང་གི་ཞལ་ནས་
ཁྱོད་རང་བློ་བདེ་བར་ཆོས་ཤོད། ཁྱེད་ལ་ གང་ དགོས་ངས་སྟེར་བ་ཡིན།
ཁྱོད་བཟང་བོ་གཏོང་བ་ངས་ཤེས། ངས་བཟང་བོར་ཨེ་གཏོང་གནམ་ཤེས་
གསུངས། ཁྱད་པར་འཕགས་པ་སྤུན་ལ་ཐུགས་འདོགས་ཆེ་བར་འདུག རང་
ཤེས་ཁྲིམས་ལུགས་འཁུར་ཤེས་ན། རྒྱལ་ཁམས་ཐམས་ཅད་ལ་ཕན་པར་བྱ་
སྙམ་པའི་ཐུགས་དགོངས་བཟང་བོ་ཞིག་འདུག སྒོས་ཁྱེད་རང་གི་མི་སྡེ་བོད་
230



ལེའུ་བཅུ་བཞི་པ། གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
རྣམས་ལ་ཁྲིམས་ལུགས་ལེགས་པར་སློབས། སྐྱིད་དུ་འཇུག་པ་ངས་ཤེས་་་
གསུངས་པ་དང་། རྒྱལ་པོ་དང་རྒྱལ་རྒྱུད་རྣམས་ཚེ་རིང་བའི་སྨོན་ལམ་རིམ་
གྲོ་བ་ཐམས་ཅད་ཀྱིས་འབད་པར་ཞུ། སྐབས་དོན་ཧོར་འདིའི་དམག་སྡེ་
གྲངས་ལས་འདས། འཛམ་བུ་གླིང་ཐམས་ཅད་ཁོང་གི་མངའ་རིས་སུ་འདུག་
སྙམ་པའི་བསམ་པ་ཅིག་འདུག ཁོང་རང་དང་མཐུན་པ་ཚོ་སྐྱིད་སྡུག་ཁོང་
རང་དང་མཉམ་པར་བྱེད། ཁོང་ལ་ཞེ་ཐག་པས་གང་ཟེར་ལ་མ་ཉན་ན་ངོ་
བལྟས་པ་ཡིན་ཟེར་བའི་མིང་གིས་མི་ཆོག་པ། ཏིང་བརླག་པར་བྱེད་པ་ཅིག་
འདུག ཡུ་གུར་གྱི་རྒྱལ་ཁམས་འདི་ཡང་མ་བརླག་པར་གོང་དུ་ཕན། མི་
ནོར་རྣམས་ཁོང་གིས་བླངས་ནས། ཡིག་མཁན། ནོར་གཉེར་བ། བུ་དགའ་
ཐམས་ཅད་ཁོང་གིས་བྱེད། རྒྱ། མི་ཉག སོག་པོ་ལ་སོགས་པ་མ་བརླག་
གོང་དུ་ཧོར་འདྲ་བཏང་ཡོང་ཅི་ཟེར་མ་ཉན་པས་བརླག་པའི་རྟིང་ལ་འགྲོ་ས་མ་
རྙེད་ནས་ངོ་བལྟ་དགོས་བྱུང་། འོན་ཀྱང་དེ་རྟིང་ཅི་ཟེར་ཉན་པས་ད་ལྟ་ཐ་
ཐད་སོ་སོ་ན་བུ་དགའ་ནོར་གཉེར། དམག་དཔོན། ཡིག་མཁན་ལ་སོགས་
པ་ཁོང་རང་གི་མི་ཆེན་རེ་བསྐོས་པ་མང་། འོ་སྐོལ་མི་སྡེ་ངན་ལ་གྱོང་བས་
ཐབས་སྣ་ཚོགས་ཀྱི་སྒོ་ནས་བྲོས་པས་ཐར་དུ་རེ། ཐག་རིང་བས་མི་ཡོང་དུ་རེ།
འཐབ་ཐུབ་ ཏུ་རེ་ནས། གཡོ་སྒྱུ་ཟོལ་གསུམ་བྱས་པས་བརླག་ཀྱང་བརླག་
ཐ་ཐད་སོ་སོ་ནས་ངོ་བལྟས་པའི་ཚོ་མང་། བོད་ངན་ལ་གྱོང་བའི་སྟབས་ཀྱིས་
བྲན་དང་གཡོག་གི་བྱེ་བྲག་མ་གཏོགས་པ། དཔོན་པོར་བསྐོས་པ་བརྒྱུ་ལ་རེ་
འགའ་ཙམ་ལས་མ་མཐོང་། བོད་ངོ་བལྟས་པ་མང་ཡང་འདབ་ནོར་ཉུང་
བའི་སྟབས་ཀྱིས་མི་ཆེན་ཚོ་ཏིང་ནས་མ་མགུ་བའི་གནད་ཅིག་གདའ། ན་
ནིང་ནི་ལོ་འགའ་ལ་སྟོད་དུ་དམག་སོང་བ་མེད། ངས་བི་རི་ཁྲིད་ནས་ངོ་
231



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག་
བལྟས། འདིར་ཤིན་ཏུ་ངོ་བལྟ་ལེགས་པས། སྟོད་མངའ་རིས། དབུས་
གཙང་བ་རྣམས་ངོ་བལྟས། བི་རི་ཐ་ཐད་ཚོ་ཡང་ངོ་བལྟ་བར་ཡོད་བྱས་པས།
ད་བར་ལ་དམག་མ་སོང་བ་དེས་ཕན་པ་ཡིན་ཏེ། སྟོད་ཀྱི་མི་རྣམས་དེ་ཚོ་མི་
ཤེས་ཏེ་མཆིས། དེ་སྐབས་སུ་འདི་ན་མར་ངོ་བལྟས་པ་ཡིན་ཀྱང་འདབ་ནོར་
ལེགས་པོ་མ་བྱས་པ་དང་། བློ་མ་གཏད་པ་ཀུན་ལ་དམག་བརྒྱབ་ནས་ནོར་
ཐམས་ཅད་གཏོར་བ་དེ་ཁྱེད་རྣམས་ཀྱིས་ཐོས་ཏེ་མཆིས། དམག་བརྒྱབ་པ་དེ་
ཚོ་ཡུལ་བཙན། མི་དཔའ། དམག་མང་། གོ་ཆ་སྲ་ཞིང་མདའ་མཁས་པ་
རྣམས་ ཀྱིས་ ཐུབ་ ཏུ་རེ་བྱས་ པས་རླག་འདུག མི་རྣམས་ཀྱི་བསམ་པ་ལ།
ཧོར་ཁོ་རང་འུ་ལག་དང་དམག་ཁྲལ་ཆུང་། གཞན་ཚོ་འུ་ལག་དང་དམག་
ཁྲལ་ཆེ་བསམ་ སྟེ། གཞན་ཚོ་བས་ཧོར་རང་འུ་ལག་དང་དམག་ཁྲལ་ཆེ།
དེ་དང་སྦྱར་ན་གཞན་ཚོ་ཆུང་བར་གདའ། ད་དུང་ཡང་ཅི་ཟེར་གྱི་ངག་ལ་
ཉན་ན་ཁྱེད་རྣམས་ཀྱི་ཡུལ། ས་ཕྱོགས་ཀྱི་མི་སྡེ། སོ་སོའི་དཔོན་གང་ཡོད་
པ་དེ་དཔོན་དུ་བསྐོས། ས་སྐྱ་པའི་གསེར་ཡིག་པ་དང་དངུལ་ཡིག་པ་བོས་ལ།
ངེད་ཀྱི་ད་ར་ཁ་ཆེ0 འདི་བསྐོས་ན་འཐད་པ་ཡིན་ཟེར་བའི་ངོ་སྤྲོད་གྱིས་ལ་ཕར་
འགྲོ་ཚུར་འགྲོའི་བང་ཆེན་པ་གོ་ཆོད་པ་ཚུད། དེ་ནས་དཔོན་གྱི་མིང་། མི་
སྡེའི་གྲངས། འདབ་ནོར་གྱི་ཚད་ཡི་གེ་ལེགས་པོ་གསུམ་གྱིས་ལ། གཅིག་
ངེད་ལ་བསྐུར། གཅིག་ས་སྐྱར་ཞོག གཅིག་རང་རང་གི་དཔོན་གྱིས་་་་
བཟུང་། ཡང་ངོ་བལྟས་པ་འདི་ཡིན། མ་བལྟས་པ་འདི་ཡིན་ཟེར་བའི་ས་
རིས་ལེགས་པོ་གྱིས། ཤན་མ་ཕྱེད་ན་ངོ་མ་བལྟས་པའི་ཞོར་ལ་བལྟས་པ་ཚོ་
ཡང་བརླག་དོགས་ཡོད། ས་སྐྱ་པའི་གསེར་ཡིག་པས་ཡུལ་གང་ཡིན་པའི་
1) དུད་ཆུང་ཁྲི་སྐོར་བཅུ་ལ་ཀླུའི་གཅིག་དང་དེའི་དཔོན་ལ་གླུའི་ད་ར་ཁ་ཆེ་ཟེར།
232



ལེའུ་བཅུ་བཞི་པ། གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
དཔོན་དང་གྲོས་གྱིས་ལ། སེམས་ཅན་ལ་ཡང་ཕན་པར་གྱིས་ལ་རང་ཚོད་
དབང་ཆེ་མ་བྱེད། ཡུལ་དཔོན་གྱིས་ཀྱང་ས་སྐྱ་པའི་གསེར་ཡིག་པ་དང་གྲོས་
མ་བྱས་པར་རང་ཚོད་མ་བྱེད། གྲོས་མ་བྱས་པར་རང་ཚོད་བྱེད་པ་ཁྲིམས་ལ་
མེད། ཉེས་པ་ལ་ཐུག་ན་འདི་ན་ཞུ་བ་དཀའ། དེར་ཐམས་ཅད་བློ་མཐུན་
པར་གྱིས། ཧོར་གྱི་ཁྲིམས་ལུགས་བྱས་ན་ལེགས་པོ་འོང་། གསེར་ཡིག་པ་
བསུ་སྐྱེལ་དང་ཞབས་ཏོག་ལེགས་པོར་གྱིས། འདིར་ཡང་གསེར་ཡིག་པ་ཡོང་
བ་ཀུན་ལ་གཞན་འདྲི་བའི་སྔོན་ལ་མ་བྲོས་སམ་འཐབ་བམ། གསེར་ཡིག་པ་
ཚོ་ཉ་ར་ལེགས་པོར་བྱས་སམ། འུ་ལག་བྱུང་ངམ། ངོ་བལྟས་པ་རྣམས་
བརྟན་ནམ་བྱས་པ་དེ་ཚོ་སྔོན་ལ་འདྲི་བར་འདུག གསེར་ཡིག་པ་དེ་མ་མགུ་
ན་གནོད་ཐུབ་པའི་གཏམ་གཏོང་བར་ངེས། མགུ་ན་ཕན་ཐོགས་ནུས་པ་ཅིག་
གདའ། གསེར་ཡིག་པའི་ངག་ལ་མ་ཉན་ན་བྱས་ཀྱང་དཀའ་བར་མཐོང་།
འདིར་མི་གང་དྲག་པ་དང་འདབ་ནོར་ཁྱེར་ནས་འོང་བ་ཚོ་བཟང་བོར་གཏོང་
བར་གདའ། རང་རེ་ཚོ་ཡང་བཟང་པོ་བྱ་སྙམ་པའི་བསམ་པ་ཡོད་ན་ངེད་
རང་གི་དཔོན་པོ་ཀུན་འདབ་ནོར་བཟང་བོ་བཟུང་ལ་ས་སྐྱ་པའི་མི་དང་་་་
འགྲོགས་ལ་བྱོན། འདབ་ནོར་འདི་ཙམ་ཅིག་འདབ་ཟེར་བའི་གྲོས་གྱིས།
འདིར་ངས་ཀྱང་གྲོས་བྱེད། དེ་ནས་རང་ཡུལ་འོངས་ནས་རང་གཞན་ཐམས་
ཅད་ལ་ཕན་པར་འོང་། སྤྱིར་ངས་ཀྱང་ན་ནིང་ནས་མི་བཏང་ནས་འདི་ལྟར་
བྱས་ན་ལེགས་བྱས་ནས་གྲོས་བསྟན་པ། ཁྱེད་རང་རྣམས་ཀྱིས་ཀྱང་དེ་བཞིན་
བྱེད་པའི་རིགས་སུ་མེད་པ་འདུག་ བརླག་པའི་རྗེས་ལ་ཁྱེད་ཐ་དད་ཚོ་ཅི་
ཟེར་ཉན་པ་ཅིག་འདོད་པ་ཡིན་ནམ། ཅི་ཟེར་བ་ཡིན་ཡང་མ་གོ ཕྱིས་ས་
སྐྱ་པ་ཧོར་གསེབ་ཏུ་སོང་བ་ཡིན་ཏེ་ངེད་ལ་མ་ཕན་ཟེར་བ་དེ་མི་གསུང་བར་ཞུ།
233



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
ངས་བདག་པས་གཞན་གཅེས་པའི་བསམ་པ་བྱས་ནས་བོད་སྐད་སྨྲ་བ་ཐམས་
ཅད་ལ་ཕན་པའི་ཕྱིར་དུ་ཧོར་གསེབ་ཏུ་འོང་བ་ཡིན་ཏེ། ངས་ཅི་ཟེར་ལ་ཉན་
ན་ཕན་པ་འདུག ཁྱེད་རྣམས་ཀྱིས་འདིའི་སྣང་ཚུལ་མ་མཐོང་། ཐོས་པ་
རྣམས་ལ་ཡིད་ཆེས་པ་ཤིན་ཏུ་དཀའ། དེའི་སྟོབས་ཀྱིས་ད་དུང་བཏུབ་པར་
འོང་སྙམ་སྟེ། བདེ་བའི་འཕྲོ་ལ་གློ་བུར་དུ་འདྲེས་མནན་པ་ལྟ་བུའི་འཐིབ་
གནོན་ཅིག་བྱུང་ནས་དབུས་གཙང་གི་བུ་ཚ་དང་མི་ལ་སོགས་པ་ཧོར་གསེབ་ཏུ་
སོང་གིས་དོགས། ངེད་ནི་ལེགས་ཉེས་ཅི་བྱུང་ ཡང་ང་ལ་འགྱོད་པ་མེད།
བླ་མ་དཀོན་མཆོག་གི་བྱིན་རླབས་དང་བཀའ་དྲིན་གྱིས་ད་དུང་ལེགས་པོ་འོང་
བའང་སྲིད། ཁྱེད་རང་རྣམས་ཀྱང་དཀོན་མཆོག་ལ་གསོལ་བ་ཐོབ། རྒྱལ་
པོས་ངེད་ལ་སུ་དང་ཡང་མི་འདྲ་བའི་ཐུགས་ལ་བཏགས། དེའི་སྟོབས་ཀྱིས་
རྒྱ་བོད། ཡུ་གུར། མི་ཉག་ལ་སོགས་པའི་དགེ་བཤེས་མི་ཆེན། ཡུལ་མི་
གཅིག་པ་ཐམས་ཅད་ཀྱིས་ངོ་མཚར་ཆེ་སྙམ་ནས་ཆོས་ཉན་པ་དང་གུས་པ་ཆེ་བ་
འདུག ངེད་འདིར་འོང་བ་རྣམས་ལ་ཧོར་གྱིས་ཅི་འདྲ་བྱེད་སྙམ་པའི་དོགས་
པ་མི་དགོས། ཐམས་ཅད་ཀྱི་ཐུགས་ལ་བཏགས་ནས་བཟང་བོར་ཡོད་པས།
ངེད་ཀྱི་ཕྱོགས་ནས་ཐམས་ཅད་བློ་བདེ་བར་བཞུགས་པས་ཆོག འདབ་ནོར་
ལ་ གསེར། དངུལ། གླིང་ བོ་ ཆེའི་ མཆེ་བ། མུ་ ཏིག་ རྡོག་ པོ་ ཆེ་ བ།
མཚལ། བཙོད། རུ་རྟ། གི་ཝང་། སྟག་གཟིག་གུང་གསུམ། སྲམ།
བོད་ སྣམ། དབུས་ ཕྲུག་ བཟང་ བོ། འདི་ ན་ དེ་ཚོ་ དགའ་ བར་ འདུག
སྤྱིར་ནོར་ལ་འདིར་གཙིགས་ཆུང་ཡང་རང་རང་གི་ཡུལ་ན་གང་བཟང་གི་ནོར་
རྫས་འོང་བས་ཆོག་པ་ཡིན། གསེར་ཡོད་ན་གང་འདོད་འོང་བར་འདུག་པས་
དགོངས་མཛོད། སངས་རྒྱས་ཀྱི་བསྟན་པ་ཕྱོགས་མཐའ་དག་ཏུ་རྒྱས་པར་
234



ལེའུ་བཅུ་བཞི་པ། གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
གྱུར་ཅིག མངྒལཾ།”ཞེས་པའོ། ། །
འཕྲིན་ཡིག་བསྐུར་རྗེས། ཆོས་རྗེ་ས་པཎ་ལ་རང་གིས་ཡུན་རིང་ཁུར་
བའི་ཁྲེས་ པོ་ ཕ་བོང་ ཙམ་ཞིག་མར་ཕབ་ པའི་ བདེ་ སྣང་ཞིག་བྱུང་ བ་ དང༌།
མུན་ཁང་ཆེན་པོ་ཞིག་ནས་ཕྱི་རོལ་ཏུ་ཐར་འདྲའི་སྤྲོ་སྣང་དཔག་ཏུ་མེད་པ་ཞིག་
སྐྱེས། དེ་ནི་ཁོང་གི་ཕྱག་བྲིས་དེ་བོད་སྐད་སྨྲ་བ་ཐམས་ཅད་ཀྱི་མཐོང་ལམ་དུ་
བྱུང་ན་ཀུན་གྱིས་བླ་མའི་གསུང་དུ་མཐོང་ནས་བརྩི་བཀུར་ཚད་མེད་བྱེད་ངེས་
པའི་གདེང་ཚོད་བརྟན་པོ་ཞིག་ཁོང་ལ་ཡོད་པའི་སྟབས་རེད། །
ཡིན་ན་ཡང་། འཇིག་རྟེན་པའི་ཁ་དཔེར། མི་བཟང་བོ་དྲུག་ཅུ་ལོ་
ཡིས་ཐུབ། གོས་བཟང་བོ་དབྱར་གསུམ་ཆར་གྱིས་ཐུབ་ཟེར་བ་ལྟར། ཅང་
མ་ འགོར་བར། ཆོས་ རྗེ་ ས་པཎ་ ལ་ རིམ་ གྱིས་ སྐུ་ཁམས་ མི་བདེ་ བ་ དང་།
བཞེས་པ་དང་བཏུང་བའི་ཡི་གའང་ནམ་རྒྱུན་དང་མི་འདྲ་བའི་ཉམས་སྣང་
ཤར། འོན་ཀྱང་། འཁོར་རྣམས་ཀྱིས་ཁོང་གི་སྤྱོད་ལམ་རྣམ་བཞི་རྒྱུན་ལྡན་
དང་འདྲ་ཞིང་ཞལ་རས་སུ་ནམ་ཡང་འཛུམ་གྱིས་ཁེངས་འདུག་པ་མཐོང་ནས་
དོ་སྣང་ཅི་ཡང་མི་བྱེད་པར་འདུག
ཉིན་འདིར། ཆོས་རྗེ་ས་པཎ་གྱིས་ནམ་རྒྱུན་དང་འདྲ་བར་འཁོར་
རྣམས་དང་ཆབས་ཅིག་ཏུ་གུང་ཚིགས་ཉུང་ངུ་ཞིག་གསོལ་རྗེས། ས་སྲོད་ཀྱི་
བར་དུ་ཁོ་ཚོར་ཆོས་ཀྱི་བདུད་རྩི་ཆད་མེད་ཏུ་བསྩལ་ནས་འཆི་བ་མི་རྟག་པའི་
རང་བཞིན་ནན་ཏན་དུ་གསུངས་པར་ མ་ཟད། རང་གིས་བརྩམས་པའི་
བསྟན་བཅོས་མཐའ་དག་དང་བདོག་པའི་ཡོ་བྱད། ཐ་ན་ལྷུང་བཟེད་དང་
བཅས་པ་དབོན་པོ་འཕགས་པ་ལ་བསྩལ་ནས་ རང་ཉིད་ཀྱི་ཚེ་ནི་དུས་ཀྱིས་་
བགྲེས་ཏེ་ལ་ མགོའི་ཉི་ཐིག་དང་ལ་རྟིང་གི་གྲིབ་མ་བཞིན་རྫོགས་ལ་ཉེ་བའི་
235



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག་
LL
གནས་ལུགས་བསྟན། །
“ཆོས་རྗེ་ལགས། དེ་འདྲ་མི་གསུངས་པར་མཁྱེན། ངེད་རྣམས་ད་
དུང་རྗེས་སུ་གཟུང་བར་འཚལ།” དབོན་པོ་འཕགས་པས་སྤྱན་ཟུང་མཆི་
མས་བརླན། སྤྱན་རྩ་དམར་པོར་གྱུར། པུས་མོ་གཡས་པའི་ལྷ་ང་ས་ལ་
བཙུགས། བླ་གོས་ཕྲག་པ་གཅིག་ཏུ་གཟར། ཕྱག་གཉིས་ཐལ་མོ་སྦྱར་ནས་
དེ་ལྟར་ཞུ་བ་ཕུལ།
ཆོས་རྗེ་ས་པཎ་གྱིས་ཞལ་ལ་འཛུམ་ཟེར་ཅིག་བཞད་དེ “ དབོན་པོ་ལགས།
ད་ནི་ཁྱོད་ཕོ་ལོ་བཅུ་བདུན་ལ་སོན་འདུག ང་ལ་ཡོད་པའི་ཡོན་ཏན་ཐམས་
ཅད་ཀྱང་ཁྱོད་ཀྱིས་ཁོང་དུ་ཆུད་ཡོད། ཕྱོགས་གང་ཐད་ནས་ཀྱང་ཁྱེད་ཀྱིས་
ངའི་ཚབ་ཏུ་བསྟན་པའི་ཁུར་བཟོད་པར་ནུས་པས་ད་ནས་སེམས་ཅན་གྱི་དོན་
བྱ་བའི་དུས་ལ་བབས་འདུག་པ་ཤེས་པར་གྱིས་ཤིག”གསུངས།
“ལགས….……..ལགས་སོ།” འཕགས་པའི་སྤྱན་ཟུང་ལས་མིག་ཆུ་ག་
ལེར་བརྡོལ་ཡོང་། །
“ཆོས་རྗེ་ལགས། ཁྱེད་ནི་བྱང་ཆུབ་སེམས་དཔའི་སྤྱོད་པ་རླབས་པོ་ཆེ་
ལ་གཅིག་ཏུ་གཞོལ་བ། འགྲོ་བ་ཐམས་ཅད་བུ་གཅིག་པ་ལྟར་བརྩེ་བའི་ངང་
ཚུལ་ཅན་གྱི་བླ་མ་དམ་པ་ཡིན་པས་འདས་གྲོངས་མི་མངའ། དེ་བས་ད་དུང་
ངེད་ རྣམས་ ལ་ ཐུགས་ རྗེས་ གཟིགས་ ཏེ་ ཡུན་ རིང་ བཞུགས་ པར་ གསོལ།”
སློབ་དཔོན་ཇོ་གདན་པས་ཀྱང་ཞུ་བ་ཡང་ཡང་བཏོན།
“སློབ་མའི་ཚོགས་ལགས། རྗེ་བཙུན་གྲགས་པ་ཡང་དགུང་ལོ་བདུན་
ཅུའི་ ཐོག་མྱ་ངན་ལས་འདས་པ་ཡིན་པས། ང་ཡང་དེ་ལས་ལྷག་པ་ཞིག་
བཞུགས་མི་ཐུབ་པར་སྙམ། ཡང་གཅིག་བཤད་ན། ད་ནི་སངས་རྒྱས་ཀྱི་
236



ལེའུ་བཅུ་བཞི་པ། གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
བསྟན་པ་ཡང་མཆོག་ཏུ་དར་བར་བྱས། བརྒལ་བརྟགས་ཀྱི་སྒོ་ནས་གཏན་ལ་
འབེབས་པའི་སྲོལ་བཟང་པོ་ཡང་དོད་ཡོད། ཐ་སྙད་རིག་གནས་ཀྱི་ཚུལ་འདི་
ལའང་ལག་རྗེས་ཆེན་པོ་བྱུང་བས། སེམས་ལ་འཕྲེང་བ་ཆེར་མེད། འོན་
ཀྱང་འཕགས་པ་བསྙེན་པར་མ་རྫོགས་པ་དང་། 《རྟོགས་བརྗོད་དཔག་བསམ་
འཁྲི་ཤིང་»བོད་དུ་མ་འགྱུར་བ། དུས་ཀྱི་འཁོར་ལོའི་རྒྱུད་ཕྲེང་འཛིན་གྱི་
ཚིགས་བཅད་བཞིན་མ་འགྱུར་བ་བཅས་གསུམ་ནི་དུས་ཀྱིས་ལས་འཕྲོར་ལུས་
སོང་། སང་ཕྱིན་ཁྱོད་ཚོས་འགྲུབ་བར་གྱིས་ཤིག“ ཆོས་རྗེ་ས་པཎ་གྱིས་
ཞལ་འཛུམ་ལྷོད་པ་མེད་ལ་སྤྱན་ཟུང་འབྱེད་འཛུམ་མེད་པར་མདུན་དུ་འཁོད་
པའི་སློབ་མའི་ཚོགས་ལ་གཟིགས་ཏེ་དེ་སྐད་གསུངས།
་ “ལགས་སོ། བླ་མ་རིན་པོ་ཆེ་མཁྱེན། ཡིན་ན་ཡང….....” སློབ་
དཔོན་ཇོ་གདན་པས་མུ་མཐུད་ཅི་ཞིག་ཞུ་རྩིས་བྱས་ཀྱང་ཚིག་རྗེས་མ་ངག་ལས་
མ་འཁྲོལ། །
237



གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
མཇུག་བྱང་།
སྤྱི་ལོ1152ལོར། ཧོར་གྱི་རྒྱལ་པོ་སེ་ཆེན་ཧན་གྱིས་ལྷོ་ཕྱོགས་སུ་དཔུང་
འཇུག་གནང་སྟེ་ཏ་ལི@ བཏུལ་ནས་རྒྱལ་ཁའི་ངང་ཕྱིར་ལོག་པ་དང་། ལམ་
བར་དུ་ལིའུ་ཕན་རི་བོ་བརྒལ་སྐབས་ལིང་ཆུ་རྩེར་ཕོ་ཉ་མངགས་ནས་ས་སྐྱའི་བླ་
མ་ཆོས་རྗེ་ས་པཎ་མཇལ་འཕྲད་དུ་ཕེབས་དགོས་པའི་འཕྲིན་བསྐུར། ཡིན་ན་
ཡང་། ཆོས་རྗེ་ས་པཎ་ལོ་སྔོན་མའི་ནང (རྒྱལ་པོ་གོ་དན་ཡང་ལོ་དེར་་་་་
འདས) དུ་མྱ་ངན་ལས་འདས་ཟིན་པས་ཕོ་ཉ་བས་འཕགས་པ་བློ་གྲོས་རྒྱལ་
མཚན་སྤུན་མཆེད་གཉིས་སྤྱན་དྲངས་ནས་ཕེབས། དེར་སེ་ཆེན་ཧན་གྱིས་
འཕགས་པ་སྤུན་མཆེད་གཉིས་རང་གི་ཕོ་བྲང་ཧྲང་ཏུའུ་རུ་བཞུགས་སུ་གསོལ་
ནས་བསྙེན་བཀུར་མཛད་ཅིང་ཆོས་ཞུས། འཕགས་པས་ཀྱང་རིམ་བཞིན་
དབང་གི་གདམས་པ་ལན་གསུམ་ལ་གནང་བ་དང་། རྒྱལ་པོས་དབང་ཡོན་
དུ་བོད་ཆོལ་ཁ་གསུམ་གྱི་ཡུལ་མི་ཐམས་ཅད་ཕུལ་ཞིང་བན་དེ་ཤེད་སྐྱིད@ ཀྱི་
འཇའ་ས་གནང་།
དེ་ནས་བཟུང་། བོད་ཀྱི་ཡུལ་གྲུ་ཡོངས་རྫོགས་ས་སྐྱ་པས་དབང་མཛད་
པའོ། ། །
ཡུན་ནན་ཁོངས། །
སེ་ཆེན་ཧན་གྱིས་ཆོས་རྒྱལ་འཕགས་པའི་དྲིན་གཟོར་ཕུལ་བའི་འཇའ་ས་ལ་ཟེར།
238



༄༅། །གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག
འབྲོང་བུ་རྡོ་རྗེ་རིན་ཆེན་གྱིས་བརྩམས།
ཞང་ཀང་ཐེན་མཱ་དཔེ་སྐྲུན་ཀུང་ཟིས་པར་དུ་བསྐྲུན།
ནུབ་མཚོ་ས་ཁྲ་པར་ཁང་གིས་དཔར།
1999ལོའི་ཟླ9པར་པར་གཞི་དང་པོ་བསྒྲིགས།
1999ལོའི་ཟླ9པར་པར་ཐེངས་དང་པོ་དཔར།
དཔར་གྲངས། 2000
ISBN 962-450-736——8/D • 40913(EX)
དེབ་རེར་སྒོར། 10. 00



寄给雪域的信
多杰仁青著
香港天马图书有限公司出版发行
西海地图印刷厂印刷
开本:850×1168 毫米 1/32 印张 7.9
1999年9月第1版 1999年9月第1次印刷
印数 2000
ISBN 962-450-736-8/D-40913(民文)
定价10.00 元



.
Wewe
www.
We
Wor
Meat
Wwwwww
Welcome
wow.WEW
WWWWW
ISBN 962-450-736-8
ISBN 962
-D • 40913
450 — 736-8
B 10.00 JC
www
91789624715073621
wow
